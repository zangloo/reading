<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷五</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid var(--border-subtle,#8888aa);border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:var(--background-color-neutral-subtle,#f7f8ff);color:var(--color-base,#202122)}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid var(--border-subtle,#8888aa)}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:var(--background-color-neutral-subtle,#f7f8ff);color:var(--color-base,#202122);border:2px solid var(--border-subtle,#8888aa);text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;color:inherit;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border:2px solid var(--border-color-error,#b22222);background-color:var(--background-color-error-subtle,#ffeeee);color:var(--color-base,#202122)}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border:2px solid var(--border-color-error,#b22222);color:var(--color-base,#202122)}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" data-mw-parsoid-version="0.20.0.0-alpha16" data-mw-html-version="2.8.0" xml:lang="zh"><section data-mw-section-id="0"><table style="width:100%; margin-top:0px;border:1px solid #a3b400; background-color: #dde594; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a3b400">←</span> <a rel="mw:WikiLink" href="c5_shi_ji_chuan__si_ku_quan_shu_ben__juan4.xhtml" title="詩集傳 (四庫全書本)/卷4">卷四</a></td>
<td style="width:50%;">詩集傳　卷五</td>
<td class="noprint" style="width:25%; text-align:right; font-size:small;"><a rel="mw:WikiLink" href="c7_shi_ji_chuan__si_ku_quan_shu_ben__juan6.xhtml" title="詩集傳 (四庫全書本)/卷6">卷六</a>  <span style="color:#a3b400">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt1261"><p>　　欽定四庫全書<br/>
　　<span id="shi_jing_ji_chuan_juan_wu" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#shi_jing_ji_chuan_juan_wu" class="mw-selflink-fragment">詩經集傳卷五</a></span><br/>
　　宋　朱子　撰<br/>
　　<span id="tong_gong_zhi_shen_er_zhi_san-n706" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#tong_gong_zhi_shen_er_zhi_san-n706" class="mw-selflink-fragment">彤弓之什二之三</a></span><br/>
　　<span id="tong_gong_san_zhang_zhang_liu_ju-n707" about="#mwt23" typeof="mw:Transclusion" class="header">彤弓弨<small about="#mwt11" typeof="mw:Transclusion">音超</small>兮</span>，受言藏之。我有嘉賓，中心貺<small about="#mwt12" typeof="mw:Transclusion">叶虛王反</small>之。鐘鼓既設，一朝饗<small about="#mwt13" typeof="mw:Transclusion">叶虛良反</small>之。<br/>
　　<small about="#mwt14" typeof="mw:Transclusion">賦也。彤弓，朱弓也。弨，弛貌。貺，與也。大飲賓曰饗。<br/>
　　此天子燕有功諸侯而錫以弓矢之樂歌也。<span class="place">東萊</span><span class="name">呂氏</span>曰：「受言藏之，言其重也。弓人所獻，藏之王府，以待有功，不敢輕與人也。中心貺之，言其誠也。中心實欲貺之，非由外也。一朝饗之，言其速也。以王府寳藏之弓，一朝舉以畀人，未嘗有遲留顧惜之意也。後世視府藏為己私分，至有以武庫兵賜弄臣者，則與『受言藏之』者異矣。賞賜非出於利誘，則迫於事勢，至有朝賜鐵券，而暮屠戮者，則與『中心貺之』者異矣。屯膏吝賞，功臣解體，至有印刓而不忍予者，則與『一朝饗之』者異矣」。</small><br/>
　　彤弓弨兮，受言載<small about="#mwt15" typeof="mw:Transclusion">叶子利反</small>之。我有嘉賓，中心喜<small about="#mwt16" typeof="mw:Transclusion">叶去聲</small>之。鐘鼓既設，一朝右<small about="#mwt17" typeof="mw:Transclusion">音又，叶于記反</small>之。<br/>
　　<small about="#mwt18" typeof="mw:Transclusion">賦也。載，抗之也。喜，樂也。右，勸也，尊也。</small><br/>
　　彤弓弨兮，受言櫜<small about="#mwt19" typeof="mw:Transclusion">音高，叶古號反</small>之。我有嘉賓，中心好<small about="#mwt20" typeof="mw:Transclusion">去聲</small>之。鐘鼓既設，一朝醻<small about="#mwt21" typeof="mw:Transclusion">音酬，叶大到反</small>之。<br/>
　　<small about="#mwt22" typeof="mw:Transclusion">賦也。櫜，韜。好，說。醻，報也。飲酒之禮，主人獻賓，賓酢主人，主人又酌自飲，而遂酌以飲賓，謂之醻。醻，猶厚也，勸也。</small><br/>
　　<span class="book-name">彤弓</span>三章，章六句。<br/>
　　<small about="#mwt24" typeof="mw:Transclusion"><span class="book-name">春秋傳</span>：<span class="name">甯武子</span>曰：「諸侯敵王所愾，而獻其功，於是乎賜之彤弓一，彤矢百，玈弓矢千，以覺報宴」。注曰：：「愾，恨怒也。覺，明也。謂諸侯有四夷之功，王賜之弓矢，又為歌<span class="book-name">彤弓</span>，以明報功宴樂」。<span class="name">鄭氏</span>曰：「凡諸侯，賜弓矢然後專征伐」。<span class="place">東萊</span><span class="name">呂氏</span>曰：「所謂專征者，如四夷入邊，臣子簒弑，不容待報者。其他則九伐之法，乃大司馬所職，非諸侯所專也。與後世强臣拜表輒行者異矣」。</small><br/>
　　<span id="jing_jing-n708" about="#mwt25" typeof="mw:Transclusion" class="header">菁菁<small about="#mwt26" typeof="mw:Transclusion">音精</small>者莪</span>，在彼中阿。既見君子，樂<small about="#mwt27" typeof="mw:Transclusion">音洛</small>且有儀<small about="#mwt28" typeof="mw:Transclusion">叶五何反</small>。<br/>
　　<small typeof="mw:Transclusion">興也。菁菁，盛貌。莪，蘿蒿也。中阿，阿中也。大陵曰阿。君子，指賓客也。<br/>
　　此亦燕飲賓客之詩。言菁菁者莪，則在彼中阿矣。既見君子，則我心喜樂而有禮儀矣。或曰：比也，以「菁菁者莪」比君子容貌威儀之盛也。下章放此。</small><br/>
　　菁菁者莪，在彼中沚<small about="#mwt29" typeof="mw:Transclusion">音止</small>。既見君子，我心則喜。<br/>
　　<small about="#mwt30" typeof="mw:Transclusion">興也。中沚。沚中也。喜，樂也。</small><br/>
　　菁菁者莪，在彼中陵。既見君子，錫我百朋。<br/>
　　<small about="#mwt31" typeof="mw:Transclusion">興也。中陵，陵中也。古者貨貝，五貝為朋。錫我百朋者，見之而喜，如得重貨之多也。</small><br/>
　　汎汎<small about="#mwt32" typeof="mw:Transclusion">芳劒反</small>楊舟，載沉載浮。既見君子，我心則休。<br/>
　　<small about="#mwt33" typeof="mw:Transclusion">比也。楊舟，楊木為舟也。載，則也。載沉載浮，猶言「載清載濁」，「載馳載驅」之類，以比未見君子，而心不定也。休者，休休然，言安定也。</small><br/>
　　<span class="book-name">菁菁者莪</span>四章，章四句。<br/>
　　<span id="liu_yue_liu_zhang_zhang_ba_ju-n710" about="#mwt66" typeof="mw:Transclusion" class="header">六月棲棲</span><small about="#mwt35" typeof="mw:Transclusion">音西</small>，戎車既飭<small about="#mwt36" typeof="mw:Transclusion">音敕</small>。四牡騤騤<small about="#mwt37" typeof="mw:Transclusion">音逵</small>，載是常服<small about="#mwt38" typeof="mw:Transclusion">叶蒲北反</small>。<span class="name">玁狁</span>孔熾，我是用急<small about="#mwt39" typeof="mw:Transclusion">叶音棘</small>。王于出征，以匡王國<small about="#mwt40" typeof="mw:Transclusion">叶于逼反</small>。<br/>
　　<small typeof="mw:Transclusion">賦也。六月，建未之月也。棲棲，猶遑遑，不安之貌。戎車，兵車也。飭，整也。騤騤，强貌。常服，戎事之常服，以韎韋為弁，又以為衣，而素裳白舄也。<span class="name">玁狁</span>，即<span class="name">獫狁</span>、北狄也。孔，甚。熾，盛。匡，正也。<br/>
　　<span class="name">成</span><span class="name">康</span>既沒，<span class="dynasty">周室</span>寖衰。八世而<span class="name">厲王胡</span>暴虐，<span class="place">周</span>人逐之，出居于<span class="place">彘</span>。<span class="name">玁狁</span>內侵，逼近京邑，王崩，子<span class="name">宣王靖</span>即位，命<span class="name">尹吉甫</span>帥師伐之，有功而歸。詩人作歌，以序其事如此。<span class="book-name">司馬法</span>「冬夏不興師」，今乃六月而出師者，以<span class="name">玁狁</span>甚熾，其事危急，故不得已而王命於是出征，以正王國也。</small><br/>
　　比<small about="#mwt41" typeof="mw:Transclusion">去聲</small>物四驪，閑之維則。維此六月，既成我服<small about="#mwt42" typeof="mw:Transclusion">叶蒲北反</small>。我服既成，于三十里。王于出征，以佐天子<small about="#mwt43" typeof="mw:Transclusion">叶獎里反</small>。<br/>
　　<small typeof="mw:Transclusion">賦也。比物，齊其力也。凡大事，祭祀、朝覲、會同，毛馬而頒之。凡軍事，物馬而頒之。毛馬齊其色，物馬齊其力。吉事尚文，武事尚强也。則，法也。服，戎服也。三十里，一舍也。古者，吉行日五十里，師行日三十里。<br/>
　　既比其物而曰四驪，則其色又齊，可以見馬之有餘矣。閑習之而皆中法則，又可以見教之有素矣。於是此月之中，即成我服。既成我服，即日引道，不徐不疾，盡舍而止。又見其應變之速，從事之敏，而不失其常度也。王命於此而出征，欲其有以敵王所愾，而佐天子耳。</small><br/>
　　四牡修廣，其大有顒<small about="#mwt44" typeof="mw:Transclusion">玉容反</small>。薄伐<span class="name">玁狁</span>，以奏膚公。有嚴有翼，共<small about="#mwt45" typeof="mw:Transclusion">音恭</small>武之服<small about="#mwt46" typeof="mw:Transclusion">叶蒲北反</small>。其武之服，以定王國<small about="#mwt47" typeof="mw:Transclusion">叶于逼反</small>。<br/>
　　<small typeof="mw:Transclusion">賦也。修，長。廣，大也。顒，大貌。奏，薦。膚，大。公，功。嚴，威。翼，敬也。共，與供同。服，事也。言將帥皆嚴敬以共武事也。</small><br/>
　　<span class="name">玁狁</span>匪茹<small about="#mwt48" typeof="mw:Transclusion">音孺</small>，整居<span class="place">焦</span><span class="place">穫</span><small about="#mwt49" typeof="mw:Transclusion">音護</small>。侵<span class="place">鎬</span><small about="#mwt50" typeof="mw:Transclusion">音浩</small>及<span class="place">方</span>，至于<span class="place">涇陽</span>。織<small about="#mwt51" typeof="mw:Transclusion">音志</small>文鳥章，白旆央央<small about="#mwt52" typeof="mw:Transclusion">於良反</small>。元戎十乘<small about="#mwt53" typeof="mw:Transclusion">去聲</small>，以先啟行<small about="#mwt54" typeof="mw:Transclusion">叶户郎反</small>。<br/>
　　<small typeof="mw:Transclusion">賦也。茹，度。整，齊也。<span class="place">焦</span>、<span class="place">穫</span>、<span class="place">鎬</span>、<span class="place">方</span>，皆地名。<span class="place">焦</span>，未詳所在。<span class="place">穫</span>，<span class="name">郭璞</span>以為<span class="place">瓠中</span>，則今在<span class="place">耀州</span><span class="place">三原縣</span>也。<span class="place">鎬</span>，<span class="name">劉向</span>以為千里之<span class="place">鎬</span>，則非<span class="place">鎬京</span>之<span class="place">鎬</span>矣，亦未詳其所在也。<span class="place">方</span>，疑即<span class="place">朔方</span>也。<span class="place">涇陽</span>，<span class="name">涇水</span>之北，在<span class="place">豐</span><span class="place">鎬</span>之西北。言其深入為寇也。織、幟字同。鳥章，鳥隼之章也。白旆，繼旐者也。央央，鮮明貌。元，大也。戎，戎車也，軍之前鋒也。啟，開。行，道也。猶言發程也。<br/>
　　言<span class="name">玁狁</span>不自度量，深入為寇如此，是以建此旌旗，選鋒鋭進，聲其罪而致討焉。直而壯，律而臧，有所不戰，戰必勝矣。</small><br/>
　　戎車既安<small about="#mwt55" typeof="mw:Transclusion">叶於連反</small>，如輊<small about="#mwt56" typeof="mw:Transclusion">音致</small>如軒。四牡既佶<small about="#mwt57" typeof="mw:Transclusion">音吉</small>，既佶且閑<small about="#mwt58" typeof="mw:Transclusion">叶胡田反</small>。薄伐<span class="name">玁狁</span>，至于<span class="place">大<small about="#mwt59" typeof="mw:Transclusion">音泰</small>原</span>。文武<span class="name">吉甫</span>，萬邦為憲<small about="#mwt60" typeof="mw:Transclusion">叶許言反</small>。<br/>
　　<small typeof="mw:Transclusion">賦也。輊，車之覆而前也。軒，車之却而後也。凡車，從後視之如輊，從前視之如軒，然後適調也。佶，壯健貌。<span class="place">大原</span>，地名，亦曰<span class="place">大鹵</span>，今在<span class="place">大原府</span><span class="place">陽曲縣</span>。至于<span class="place">大原</span>，言逐出之而已，不窮追也。先王治戎狄之法如此。<span class="name">吉甫</span>，<span class="name">尹吉甫</span>，此時大將也。憲，法也。非文無以附衆，非武無以威敵，能文能武，則萬邦以之為法矣。</small><br/>
　　<span class="name">吉甫</span>燕喜，既多受祉。來歸自<span class="place">鎬</span>，我行永久<small about="#mwt61" typeof="mw:Transclusion">叶舉里反</small>。飲<small about="#mwt62" typeof="mw:Transclusion">去聲</small>御諸友<small about="#mwt63" typeof="mw:Transclusion">叶羽已反</small>，炰<small about="#mwt64" typeof="mw:Transclusion">音庖</small>鼈膾鯉。侯誰在矣，<span class="name">張仲</span>孝友<small about="#mwt65" typeof="mw:Transclusion">叶同上</small>。<br/>
　　<small typeof="mw:Transclusion">賦也。祉，福。御，進。侯，維也。<span class="name">張仲</span>，<span class="name">吉甫</span>之友也。善父母曰孝，善兄弟曰友。<br/>
　　此言<span class="name">吉甫</span>燕飲喜樂，多受福祉。蓋以其歸自<span class="place">鎬</span>，而行永久也，是以飲酒進饌於朋友，而孝友之<span class="name">張仲</span>在焉。言其所與宴者之賢，所以賢<span class="name">吉甫</span>而善是燕也。</small><br/>
　　<span class="book-name">六月</span>六章，章八句。<br/>
　　<span id="cai_qi_si_zhang_zhang_shi_er_ju-n711" about="#mwt93" typeof="mw:Transclusion" class="header">薄言采芑</span><small about="#mwt67" typeof="mw:Transclusion">音起</small>，于彼新田，于此菑<small about="#mwt68" typeof="mw:Transclusion">音緇</small>畝<small about="#mwt69" typeof="mw:Transclusion">叶每彼反</small>。<span class="name">方叔</span>涖<small about="#mwt70" typeof="mw:Transclusion">音利</small>止，其車三千，師干之試<small about="#mwt71" typeof="mw:Transclusion">叶詩止反</small>。<span class="name">方叔</span>率止，乗其四騏，四騏翼翼。路車有奭<small about="#mwt72" typeof="mw:Transclusion">音肸</small>，簟笰<small about="#mwt73" typeof="mw:Transclusion">音弗</small>魚服<small about="#mwt74" typeof="mw:Transclusion">叶蒲北反</small>，鉤膺鞗<small about="#mwt75" typeof="mw:Transclusion">音條</small>革<small about="#mwt76" typeof="mw:Transclusion">叶訖力反</small>。<br/>
　　<small typeof="mw:Transclusion">興也。芑，苦菜也，青白色，摘其葉有白汁出，肥可生食，亦可蒸為茹，即今苦蕒菜。宜馬食，軍行采之，人馬皆可食也。田一歲曰菑，二歲曰新田，三歲曰畬。<span class="name">方叔</span>，<span class="name">宣王</span>卿士，受命為將者也。涖，臨也。其車三千，法當用三十萬衆。蓋兵車一乗，甲士三人，歩卒七十二人，又二十五人將重車在後，凡百人也。然此亦極其盛而言，未必實有此數也。師，衆。干，扞也。試，肄習也。言衆且練也。率，總率之也。翼翼，順序貌。路車，戎車也。奭，赤貌。簟笰，以方文竹簟為車蔽也。鉤膺，馬婁頷有鉤，而在膺有樊有纓也。樊，馬大帶。纓，鞅也。鞗革，見<span class="book-name">蓼蕭</span>篇。<br/>
　　<span class="name">宣王</span>之時，<span class="name">蠻荊</span>背叛。王命<span class="name">方叔</span>南征，軍行采芑而食，故賦其事以起興曰：薄言采芑，則于彼新田，于此菑畝矣。<span class="name">方叔</span>涖止，則其車三千，師干之試矣。又遂言其車馬之美，以見軍容之盛也。</small><br/>
　　薄言采芑，于彼新田，于此中鄉。<span class="name">方叔</span>涖止，其車三千，旂旐央央。<span class="name">方叔</span>率止，約軧<small about="#mwt77" typeof="mw:Transclusion">音祗</small>錯衡<small about="#mwt78" typeof="mw:Transclusion">叶户郎反</small>，八鸞瑲瑲<small about="#mwt79" typeof="mw:Transclusion">音倉</small>。服其命服，朱芾<small about="#mwt80" typeof="mw:Transclusion">音弗</small>斯皇，有瑲葱珩<small about="#mwt81" typeof="mw:Transclusion">音衡，叶户郎反</small>。<br/>
　　<small typeof="mw:Transclusion">興也。中鄉，民居，其田尤治。約，束。軧，轂也。以皮纏束兵車之轂而朱之也。錯，文也。鈴在鑣曰鸞，馬口兩旁各一，四馬故八也。瑲瑲，聲也。命服，天子所命之服也。朱芾，黃朱之芾也。皇，猶煌煌也。瑲，玉聲。葱，蒼色如葱者也。珩，佩首横玉也。<span class="book-name">禮</span>：「三命赤芾葱珩」。</small><br/>
　　鴥<small about="#mwt82" typeof="mw:Transclusion">音聿</small>彼飛隼<small about="#mwt83" typeof="mw:Transclusion">息允反</small>，其飛戾天，亦集爰止。<span class="name">方叔</span>涖止，其車三千，師干之試。<span class="name">方叔</span>率止，鉦<small about="#mwt84" typeof="mw:Transclusion">音征</small>人伐鼓，陳師鞠<small about="#mwt85" typeof="mw:Transclusion">音菊</small>旅。顯允<span class="name">方叔</span>，伐鼓淵淵<small about="#mwt86" typeof="mw:Transclusion">叶於巾反</small>，振旅闐闐<small about="#mwt87" typeof="mw:Transclusion">音田，叶徒鄰反</small>。<br/>
　　<small typeof="mw:Transclusion">興也。隼，鷂屬，急疾之鳥也。戾，至。爰，於也。鉦，鐃也，鐲也。伐，擊也。鉦以靜之，鼓以動之，鉦鼓各有人，而言鉦人伐鼓，互文也。鞠，告也。二千五百人為師，五百人為旅。此言將戰，陳其師旅而誓告之也。陳師鞠旅，亦互文耳。淵淵，鼓聲和平，不暴怒也。謂戰時進士衆也。振，止。旅，衆也。言戰罷而止其衆以入也。<span class="book-name">春秋傳</span>曰「出曰治兵，入曰振旅」是也。闐闐，亦鼓聲也。或曰盛貌。<span class="name">程子</span>曰：「振旅，亦以鼓行金止」。<br/>
　　言隼飛戾天而亦集於所止，以興師衆之盛而進退有節。如下文所云也。</small><br/>
　　蠢爾<span class="name">蠻荊</span>，大邦為讎。<span class="name">方叔</span>元老，克壯其猶。<span class="name">方叔</span>率止，執訊<small about="#mwt88" typeof="mw:Transclusion">音信</small>獲醜<small about="#mwt89" typeof="mw:Transclusion">叶尺由反</small>。戎車嘽嘽<small about="#mwt90" typeof="mw:Transclusion">音癱</small>，嘽嘽焞焞<small about="#mwt91" typeof="mw:Transclusion">音推</small>，如霆如雷。顯允<span class="name">方叔</span>，征伐<span class="name">玁狁</span>，<span class="name">蠻荊</span>來威<small about="#mwt92" typeof="mw:Transclusion">叶音隈</small>。<br/>
　　<small typeof="mw:Transclusion">賦也。蠢者，動而無知之貌。<span class="name">蠻荊</span>，<span class="place">荊州</span>之蠻也。大邦，猶言中國也。元，大。猶，謀也。言<span class="name">方叔</span>雖老，而謀則壯也。嘽嘽，衆也。焞焞，盛也。霆，疾雷也。<span class="name">方叔</span>蓋嘗與於北伐之功者，是以<span class="name">蠻荊</span>聞其名而皆來畏服也。</small><br/>
　　<span class="book-name">采芑</span>四章，章十二句。<br/>
　　<span id="wo_che-n711" about="#mwt93" typeof="mw:Transclusion" class="header">我車既攻</span>，我馬既同。四牡龐龐<small about="#mwt94" typeof="mw:Transclusion">音籠</small>，駕言徂東。<br/>
　　<small about="#mwt95" typeof="mw:Transclusion">賦也。攻，堅。同，齊也。<span class="book-name">傳</span>曰：「宗廟齊豪，尚純也。戎事齊力，尚强也。田獵齊足，尚疾也」。龐龐，充實也。東，<span class="place">東都</span><span class="place">洛邑</span>也。<br/>
　　<span class="name">周公</span>相<span class="name">成王</span>，營<span class="place">洛邑</span>為<span class="place">東都</span>，以朝諸侯。<span class="dynasty">周室</span>既衰，久廢其禮。至于<span class="name">宣王</span>，內得政事，外攘夷狄，復<span class="name">文</span><span class="name">武</span>之竟土，修車馬，備器械，復會諸侯於<span class="place">東都</span>，因田獵而選車徒焉。故詩人作此以美之。首章汎言將往<span class="place">東都</span>也。</small><br/>
　　田車既好<small about="#mwt96" typeof="mw:Transclusion">叶許厚反</small>，四牡孔阜。東有<span class="place">甫草</span><small about="#mwt97" typeof="mw:Transclusion">叶此苟反</small>，駕言行狩<small about="#mwt98" typeof="mw:Transclusion">叶始苟反</small>。<br/>
　　<small typeof="mw:Transclusion">賦也。田車，田獵之車。好，善也。阜，盛大也。<span class="place">甫草</span>，<span class="place">甫田</span>也，後為<span class="place">鄭</span>地，今<span class="place">開封府</span><span class="place">中牟縣</span>西<span class="place">圃田澤</span>是也。<span class="name">宣王</span>之時，未有<span class="place">鄭國</span>，<span class="place">圃田</span>屬<span class="place">東都</span>畿內，故往田也。<br/>
　　此章指言將往狩于<span class="place">圃田</span>也。</small><br/>
　　之子于苗<small about="#mwt99" typeof="mw:Transclusion">叶音毛</small>，選徒囂囂<small about="#mwt100" typeof="mw:Transclusion">音翶</small>。建旐設旄，搏<small about="#mwt101" typeof="mw:Transclusion">音博</small>獸于<span class="place">敖</span>。<br/>
　　<small about="#mwt102" typeof="mw:Transclusion">賦也。之子，有司也。苖，狩獵之通名也。選，數也。囂囂，聲衆盛也。數車徒者，其聲囂囂，則車徒之衆可知。且車徒不譁，而惟數者有聲，又見其靜治也。<span class="place">敖</span>，近<span class="place">滎陽</span>，地名也。<br/>
　　此章言至<span class="place">東都</span>，而選徒以獵也。</small><br/>
　　駕彼四牡，四牡奕奕。赤芾金舄，會同有繹。<br/>
　　<small about="#mwt103" typeof="mw:Transclusion">賦也。奕奕，連絡布散之貌。赤芾，諸侯之服。金舄，赤舄而加金飾，亦諸侯之服也。時見曰會，殷見曰同。繹，陳列聯屬之貌也。<br/>
　　此章言諸侯來會朝於<span class="place">東都</span>也。</small><br/>
　　決拾既佽<small about="#mwt104" typeof="mw:Transclusion">音次，與柴叶</small>，弓矢既調<small about="#mwt105" typeof="mw:Transclusion">讀如同，與同叶</small>。射夫既同，助我舉柴<small about="#mwt106" typeof="mw:Transclusion">音恣</small>。<br/>
　　<small typeof="mw:Transclusion">賦也。決，以象骨為之，著於右手大指，所以鉤弦開體。拾，以皮為之，著於左臂以遂弦，故亦名遂。佽，比也。調，謂弓强弱與矢輕重相得也。射夫，蓋諸侯來會者。同，協也。柴，<span class="book-name">說文</span>作㧘，謂積禽也。使諸侯之人助而舉之，言獲多也。<br/>
　　此章言既會同而田獵也。</small><br/>
　　四黃既駕，兩驂不猗<small about="#mwt107" typeof="mw:Transclusion">音意，叶於箇反</small>。不失其馳<small about="#mwt108" typeof="mw:Transclusion">叶徒臥反</small>，舍<small about="#mwt109" typeof="mw:Transclusion">音捨</small>矢如破<small about="#mwt110" typeof="mw:Transclusion">叶普過反</small>。<br/>
　　<small typeof="mw:Transclusion">賦也。猗，偏倚不正也。馳，馳驅之法也。舍矢如破，巧而力也。<span class="name">蘇氏</span>曰：「不善射御者，詭遇則獲，不然不能也。今御者不失其馳驅之法，而射者舍矢如破，則可謂善射御矣」。<br/>
　　此章言田獵而見其射御之善也。</small><br/>
　　蕭蕭馬鳴，悠悠旆旌。徒御不驚，大庖不盈。<br/>
　　<small about="#mwt111" typeof="mw:Transclusion">賦也。蕭蕭、悠悠，皆閑暇之貌。徒，步卒也。御，車御也。驚，如<span class="book-name">漢書</span>「夜，軍中驚」之「驚」。不驚，言比卒事，不喧譁也。大庖，君庖也。不盈，言取之有度，不極欲也。蓋古者田獵獲禽，面傷不獻，踐毛不獻，不成禽不獻。擇取三等，自左膘而射之，達於右腢為上殺，以為乾豆，奉宗廟。達右耳本者次之，以為賓客。射左髀達於右䯚為下殺，以充君庖。每禽取三十焉，每等得十，其餘以與士大夫，習射於澤宮，中者取之。是以獲雖多，而君庖不盈也。<span class="name">張子</span>曰：「饌雖多而無餘者，均及於衆而有法耳。凡事有法，則何患乎不均也」。舊說：不驚，驚也。不盈，盈也。亦通。<br/>
　　此章言其終事嚴而頒禽均也。</small><br/>
　　之子于征，有聞<small about="#mwt112" typeof="mw:Transclusion">音問</small>無聲。允矣君子，展也大成。<br/>
　　<small about="#mwt113" typeof="mw:Transclusion">賦也。允，信。展，誠也。聞師之行，而不聞其聲，言至肅也。信矣其君子也，誠哉其大成也。<br/>
　　此章總叙其事之始終，而深美之。</small><br/>
　　<span class="book-name">車攻</span>八章，章四句。<br/>
　　<small about="#mwt114" typeof="mw:Transclusion">以五章以下考之，恐當作四章，章八句。</small><br/>
　　<span id="ji_ri_wei_wu-n712" about="#mwt115" typeof="mw:Transclusion" class="header">吉日維戊</span><small about="#mwt116" typeof="mw:Transclusion">叶莫口反</small>，既伯既禱<small about="#mwt117" typeof="mw:Transclusion">叶丁口反</small>。田車既好<small about="#mwt118" typeof="mw:Transclusion">叶許口反</small>，四牡孔阜。升彼大阜，從其群醜。<br/>
　　<small about="#mwt119" typeof="mw:Transclusion">賦也。戊，剛日也。伯，馬祖也，謂天駟房星之神也。醜，衆也。謂禽獸之群衆也。<br/>
　　此亦<span class="name">宣王</span>之詩。言田獵將用馬力，故以吉日祭馬祖而禱之。既祭，而車牢馬健，於是可以歷險而從禽也。以下章推之，是日也，其戊辰與。</small><br/>
　　吉日庚午，既差我馬<small about="#mwt120" typeof="mw:Transclusion">叶满浦反</small>。獸之所同，麀<small about="#mwt121" typeof="mw:Transclusion">音憂</small>鹿虞虞<small about="#mwt122" typeof="mw:Transclusion">音語</small>。<span class="name">漆</span><span class="name">沮</span><small about="#mwt123" typeof="mw:Transclusion">平聲</small>之從，天子之所。<br/>
　　<small about="#mwt124" typeof="mw:Transclusion">賦也。庚午，亦剛日也。差，擇，齊其足也。同，聚也。鹿牝曰麀。麌麌，衆多也。<span class="name">漆</span><span class="name">沮</span>，水名，在西都畿內，<span class="name">涇</span><span class="name">渭</span>之北，所謂<span class="name">洛水</span>，今自<span class="place">延韋</span>流入<span class="place">鄘坊</span>，至<span class="place">同州</span>入河也。<br/>
　　戊辰之日既禱矣，越二日庚午，遂擇其馬而乗之，視獸之所聚，麀鹿最多之處而從之，惟<span class="name">漆</span><span class="name">沮</span>之旁為盛，宜為天子田獵之所也。</small><br/>
　　瞻彼中原，其祁孔有<small about="#mwt125" typeof="mw:Transclusion">叶羽已反</small>。儦儦<small about="#mwt126" typeof="mw:Transclusion">音標</small>俟俟<small about="#mwt127" typeof="mw:Transclusion">叶于紀反</small>，或群或友<small about="#mwt128" typeof="mw:Transclusion">叶羽已反</small>。悉率左右<small about="#mwt129" typeof="mw:Transclusion">叶羽已反</small>，以燕天子<small about="#mwt130" typeof="mw:Transclusion">叶獎里反</small>。<br/>
　　<small typeof="mw:Transclusion">賦也。中原，原中也。祁，大也。趣則儦儦，行則俟俟。獸三曰群，二曰友。燕，樂也。<br/>
　　言從王者視彼禽獸之多，於是率其同事之人，各共其事，以樂天子也。</small><br/>
　　既張我弓，既挾我矢。發彼小豝<small about="#mwt131" typeof="mw:Transclusion">音巴</small>，殪<small about="#mwt132" typeof="mw:Transclusion">音意</small>此大兕。以御賓客，且以酌醴。<br/>
　　<small about="#mwt133" typeof="mw:Transclusion">賦也。發，發矢也。豕牝曰豝。一矢而死曰殪。兕，野牛也。言能中微而制大也。御，進也。醴，酒名。<span class="book-name">周官</span>「五齊」，「二曰醴齊」。<span class="book-name">注</span>曰：「醴成而汁滓相將，如今甜酒也」。<br/>
　　言射而獲禽，以為俎實，進於賓客而酌醴也。</small><br/>
　　<span class="book-name">吉日</span>四章，章六句。<br/>
　　<small about="#mwt135" typeof="mw:Transclusion"><span class="place">東萊</span><span class="name">呂氏</span>曰：「<span class="book-name">車攻</span>、<span class="book-name">吉日</span>，所以為復古者，何也。蓋蒐狩之禮，可以見王賦之復焉，可以見軍實之盛焉，可以見師律之嚴焉，可以見上下之情焉，可以見綜理之周焉。欲明<span class="name">文</span><span class="name">武</span>之功業者，此亦足以觀矣」。</small><br/>
　　<span id="hong_yan_san_zhang_zhang_liu_ju-n714" about="#mwt143" typeof="mw:Transclusion" class="header">鴻雁于飛</span>，肅肅其羽。之子于征，劬勞于野<small about="#mwt136" typeof="mw:Transclusion">叶上與反</small>。爰及矜人，哀此鰥寡<small about="#mwt137" typeof="mw:Transclusion">叶果五反</small>。<br/>
　　<small typeof="mw:Transclusion">興也。大曰鴻，小曰雁。肅肅，羽聲也。之子，流民自相謂也。征，行也。劬勞，病苦也。矜，憐也。老而無妻曰鰥，老而無夫曰寡。<br/>
　　舊說，<span class="dynasty">周室</span>中衰，萬民離散，而<span class="name">宣王</span>能勞來、還定、安集之，故流民喜之而作此詩。追敘其始而言曰：鴻雁于飛，則肅肅其羽矣。之子于征，則劬勞于野矣。且其劬勞者，皆鰥寡可哀憐之人也。然今亦未有以見其為<span class="name">宣王</span>之詩。後三篇放此。</small><br/>
　　鴻雁于飛，集于中澤<small about="#mwt138" typeof="mw:Transclusion">叶徒洛反</small>。之子于垣<small about="#mwt139" typeof="mw:Transclusion">音袁</small>，百堵皆作。雖則劬勞，其究安宅<small about="#mwt140" typeof="mw:Transclusion">叶達各反</small>。<br/>
　　<small typeof="mw:Transclusion">興也。中澤，澤中也。一丈為板，五板為堵。究，終也。<br/>
　　流民自言鴻雁集于中澤，以興己之得其所止而築室以居，今雖勞苦，而終獲安定也。</small><br/>
　　鴻雁于飛，哀鳴嗷嗷<small about="#mwt141" typeof="mw:Transclusion">音翱</small>。維此哲人，謂我劬勞。維彼愚人，謂我宣驕<small about="#mwt142" typeof="mw:Transclusion">叶音高</small>。<br/>
　　<small typeof="mw:Transclusion">比也。流民以鴻雁哀鳴自比，而作此歌也。哲，知。宣，示也。知者聞我歌，知其出於劬勞，不知者謂我閒睱而宣驕也。<span class="book-name">韓詩</span>云：「勞者歌其事」，<span class="book-name">魏風</span>亦云：「我歌且謡，不知我者，謂我士也驕」。大抵歌多出於勞苦，而不知者常以為驕也。</small><br/>
　　<span class="book-name">鴻雁</span>三章，章六句。<br/>
　　<span id="ting_liao_san_zhang_zhang_wu_ju-n715" about="#mwt152" typeof="mw:Transclusion" class="header">夜如何其</span><small about="#mwt144" typeof="mw:Transclusion">音基</small>，夜未央，庭燎之光。君子至止，鸞聲將將<small about="#mwt145" typeof="mw:Transclusion">音槍</small>。<br/>
　　<small typeof="mw:Transclusion">賦也。其，語辭。央，中也。庭燎，大燭也。諸侯將朝，則司烜以物百枚，并而束之，設於門內也。君子，諸侯也。將將，鸞鑣聲。<br/>
　　王將起視朝，不安於寢，而問夜之早晚曰：夜如何哉，夜雖未央，而庭燎光矣。朝者至而聞其鸞聲矣。</small><br/>
　　夜如何其，夜未艾<small about="#mwt146" typeof="mw:Transclusion">叶音乂</small>，庭燎晣晣<small about="#mwt147" typeof="mw:Transclusion">音制，與艾叶</small>。君子至止，鸞聲噦噦<small about="#mwt148" typeof="mw:Transclusion">音諱</small>。<br/>
　　<small typeof="mw:Transclusion">賦也。艾，盡也。晣晣，小明也。噦噦，近而聞其徐行，聲有節也。</small><br/>
　　夜如何其，夜鄉<small about="#mwt149" typeof="mw:Transclusion">音向</small>晨，庭燎有煇<small about="#mwt150" typeof="mw:Transclusion">音熏</small>。君子至止，言觀其旂<small about="#mwt151" typeof="mw:Transclusion">叶渠斤反</small>。<br/>
　　<small typeof="mw:Transclusion">賦也。鄉晨，近曉也。煇，火氣也。天欲明而見其煙光相雜也。既至而觀其旂，則辨色矣。</small><br/>
　　<span class="book-name">庭燎</span>三章，章五句。<br/>
　　<span id="mian_shui-n715" about="#mwt152" typeof="mw:Transclusion" class="header">沔<small about="#mwt153" typeof="mw:Transclusion">音免</small>彼流水</span>，朝<small about="#mwt154" typeof="mw:Transclusion">音潮</small>宗于海<small about="#mwt155" typeof="mw:Transclusion">叶虎洧反</small>。鴥<small about="#mwt156" typeof="mw:Transclusion">惟必反</small>彼飛隼，載飛載止。嗟我兄弟，邦人諸友<small about="#mwt157" typeof="mw:Transclusion">叶羽軌反</small>。莫肯念亂，誰無父母<small about="#mwt158" typeof="mw:Transclusion">叶滿洧反</small>。<br/>
　　<small typeof="mw:Transclusion">興也。沔，水流滿也。諸侯春見天子曰朝，夏見曰宗。<br/>
　　此憂亂之詩。言流水猶朝宗于海，飛隼猶或有所止，而我之兄弟諸友，乃無肯念亂者。誰獨無父母乎，亂則憂或及之，是豈可以不念哉。</small><br/>
　　沔彼流水，其流湯湯<small about="#mwt159" typeof="mw:Transclusion">音傷</small>。鴥彼飛隼，載飛載揚。念彼不蹟<small about="#mwt161" typeof="mw:Transclusion">音迹</small>，載起載行<small about="#mwt162" typeof="mw:Transclusion">叶户郎反</small>。心之憂矣，不可弭忘。<br/>
　　<small about="#mwt163" typeof="mw:Transclusion">興也。湯湯，波流盛貌。不蹟，不循道也。載起載行，言憂念之深，不遑寧處也。弭，止也。水盛隼揚，以興憂念之不能忘也。</small><br/>
　　鴥彼飛隼，率彼中陵。民之訛言，寧莫之懲。我友敬矣，讒言其興。<br/>
　　<small about="#mwt164" typeof="mw:Transclusion">興也。率，循。訛，偽。懲，止也。<br/>
　　隼之高飛，猶循彼中陵。而民之訛言，乃無懲止之者。然我之友，誠能敬以自持矣，則讒言何自而興乎。始憂於人，而卒反諸己也。</small><br/>
　　<span class="book-name">沔水</span>三章，二章章八句，一章六句。<br/>
　　<small about="#mwt165" typeof="mw:Transclusion">疑當作三章，章八句，卒章脱前兩句耳。</small><br/>
　　<span id="he_ming_yu_jiu_gao_sheng_wen-n716" about="#mwt166" typeof="mw:Transclusion" class="header">鶴鳴于九臯</span>，聲聞<small about="#mwt167" typeof="mw:Transclusion">音問</small>于野<small about="#mwt168" typeof="mw:Transclusion">叶上與反</small>。魚潛在淵，或在于渚。樂<small about="#mwt169" typeof="mw:Transclusion">音洛</small>彼之園，爰有樹檀<small about="#mwt170" typeof="mw:Transclusion">叶徒沿反</small>，其下維蘀<small about="#mwt171" typeof="mw:Transclusion">音託</small>。他山之石，可以為錯<small about="#mwt172" typeof="mw:Transclusion">入聲</small>。<br/>
　　<small typeof="mw:Transclusion">比也。鶴，鳥名，長頸竦身，高脚，頂赤身白，頸尾黑，其鳴高亮，聞八九里。臯，澤中水溢出所為坎，從外數至九，喻深遠也。蘀，落也。錯，礪石也。<br/>
　　此詩之作，不可知其所由，然必陳善納誨之辭也。蓋鶴鳴于九臯，而聲聞于野，言誠之不可揜也。魚潛在淵，而或在于渚，言理之無定在也。園有樹檀，而其下維蘀，言愛當知其惡也。他山之石而可以為錯，言憎當知其善也。由是四者引而伸之，觸類而長之，天下之理，其庶幾乎。</small><br/>
　　鶴鳴于九臯，聲聞于天<small about="#mwt173" typeof="mw:Transclusion">叶鐵因反</small>。魚在于渚，或潛在淵<small about="#mwt174" typeof="mw:Transclusion">叶一均反</small>。樂彼之園，爰有樹檀，其下維榖。他山之石，可以攻玉。<br/>
　　<small about="#mwt175" typeof="mw:Transclusion">比也。榖，一名楮，惡木也。攻，錯也。<br/>
　　<span class="name">程子</span>曰：「玉之溫潤，天下之至美也。石之麤厲，天下之至惡也。然兩玉相磨，不可以成器。以石磨之，然後玉之為器，得以成焉。猶君子之與小人處也，横逆侵加，然後修省畏避，動心忍性，増益預防，而義理生焉，道德成焉。吾聞諸<span class="name">邵子</span>云」。</small><br/>
　　<span class="book-name">鶴鳴</span>二章，章九句。<br/>
　　<span class="book-name">彤弓之什</span>十篇，四十章，二百五十九句。<br/>
　　<small about="#mwt177" typeof="mw:Transclusion">疑脱兩句，當為二百六十一句。</small><br/>
　　<span id="qi_fu_zhi_shen_er_zhi_si-n718" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#qi_fu_zhi_shen_er_zhi_si-n718" class="mw-selflink-fragment">祈父之什二之四</a></span><br/>
　　<span id="qi_fu_san_zhang_zhang_si_ju-n719" about="#mwt185" typeof="mw:Transclusion" class="header">祈父</span><small about="#mwt179" typeof="mw:Transclusion">音甫</small>，予王之爪牙<small about="#mwt180" typeof="mw:Transclusion">叶五胡反</small>。胡轉予于恤，靡所止居。<br/>
　　<small about="#mwt181" typeof="mw:Transclusion">賦也。祈父，司馬也，職掌封圻之兵甲，故以為號。<span class="book-name">酒誥</span>曰「圻父薄違」是也。予，六軍之士也。或曰：司右虎賁之屬也。爪牙，鳥獸所用以為威者也。恤，憂也。<br/>
　　軍士怨於久役，故呼祈父而告之曰：予乃王之爪牙，汝何轉我於憂恤之地，使我無所止居乎。</small><br/>
　　祈父，予王之爪士。胡轉予于恤，靡所底<small about="#mwt182" typeof="mw:Transclusion">音扺</small>止。<br/>
　　<small about="#mwt183" typeof="mw:Transclusion">賦也。爪士，爪牙之士也。底，至也。</small><br/>
　　祈父，亶不聰。胡轉予于恤，有母之尸饔。<br/>
　　<small about="#mwt184" typeof="mw:Transclusion">賦也。亶，誠。尸，主也。饔，熟食也。言不得奉養，而使母反主勞苦之事也。<br/>
　　<span class="place">東萊</span><span class="name">呂氏</span>曰：「<span class="place">越</span><span class="name">句踐</span>伐<span class="place">吳</span>，有父母耆老，而無昆弟者，皆遣歸。<span class="place">魏</span>公子<span class="name">無忌</span>救<span class="place">趙</span>，亦令獨子無兄弟者歸養。則古者有親老而無兄弟，其當免征役，必有成法。故責司馬之不聰，其意謂此法人皆聞之，汝獨不聞乎，乃驅吾從戎，使吾親不免薪水之勞也。責司馬者，不敢斥王也」。</small><br/>
　　<span class="book-name">祈父</span>三章，章四句。<br/>
　　<small about="#mwt186" typeof="mw:Transclusion"><span class="book-name">序</span>以為刺<span class="name">宣王</span>之詩。說者又以為<span class="name">宣王</span>三十九年，戰于<span class="place">千畝</span>，王師敗績于<span class="name">姜氏</span>之戎，故軍士怨而作此詩。<span class="place">東萊</span><span class="name">呂氏</span>曰：「<span class="name">太子晉</span>諫<span class="name">靈王</span>之辭曰：『自我先王<span class="name">厲</span><span class="name">宣</span><span class="name">幽</span><span class="name">平</span>而貪天禍，至于今未弭』。<span class="name">宣王</span>，中興之主也，至與<span class="name">幽</span><span class="name">厲</span>並數之，其辭雖過，觀是詩所刺，則<span class="name">子晉</span>之言，豈無所自歟」。但今考之詩文，未有以見其必為<span class="name">宣王</span>耳。下篇放此。</small><br/>
　　<span id="bai_ju_si_zhang_zhang_liu_ju-n720" about="#mwt201" typeof="mw:Transclusion" class="header">皎皎白駒</span>，食我場苗。縶<small about="#mwt188" typeof="mw:Transclusion">音執</small>之維之，以永今朝。所謂伊人，於焉逍遥。<br/>
　　<small about="#mwt189" typeof="mw:Transclusion">賦也。皎皎，潔白也。駒，馬之未壯者。謂賢者所乘也。場，圃也。縶，絆其足。維，繫其靷也。永，久也。伊人，指賢者也。逍遥，遊息也。<br/>
　　為此詩者，以賢者之去而不可留也，故託以其2所乘之駒食我場苖而縶維之，庶幾以永今朝，使其人得以於此逍遥而不去。若後人留客，而投其轄於井中也。</small><br/>
　　皎皎白駒，食我場藿<small about="#mwt191" typeof="mw:Transclusion">音霍</small>。縶之維之，以永今夕<small about="#mwt192" typeof="mw:Transclusion">叶羊龠反</small>。所謂伊人，於焉嘉客<small about="#mwt193" typeof="mw:Transclusion">叶克各反</small>。<br/>
　　<small typeof="mw:Transclusion">賦也。藿，猶苖也。夕，猶朝也。嘉客，猶逍遥也。</small><br/>
　　皎皎白駒，賁<small about="#mwt194" typeof="mw:Transclusion">音閟，音奔</small>然來<small about="#mwt195" typeof="mw:Transclusion">叶云俱反</small>思。爾公爾侯<small about="#mwt196" typeof="mw:Transclusion">叶洪孤反</small>，逸豫無期。慎爾優游<small about="#mwt197" typeof="mw:Transclusion">叶汪胡反</small>，勉爾遁思<small about="#mwt198" typeof="mw:Transclusion">叶新齎反</small>。<br/>
　　<small typeof="mw:Transclusion">賦也。賁然，光采之貌也。或以為來之疾也。思，語辭也。爾，指乗駒之賢人也。慎，勿過也。勉，毋決也。遁思，猶言去意也。<br/>
　　言此乘白駒者，若其肯來，則以爾為公，以爾為侯，而逸樂無期矣。猶言「<span title="史記·卷九十四·田儋列傳第三十四：漢滅項籍……田橫懼誅，而與其徒屬五百餘人入海，居島中。高帝聞之……後恐為亂……迺復使使持節具告以詔商狀，曰：「田橫來，大者王，小者迺侯耳。不來，且舉兵加誅焉。」" class="source">横來，大者王，小者侯</span>」也。豈可以過於優游，決於遁思，而終不我顧哉。蓋愛之切，而不知好爵之不足縻。留之苦，而不恤其志之不得遂也。</small><br/>
　　皎皎白駒，在彼空谷。生芻<small about="#mwt199" typeof="mw:Transclusion">楚俱反</small>一束，其人如玉。毋金玉爾音，而有遐心。<br/>
　　<small about="#mwt200" typeof="mw:Transclusion">賦也。賢者必去而不可留矣，於是歎其乘白駒入空谷，束生芻以秣之。而其人之德美如玉也，蓋已邈乎其不可親矣，然猶冀其相聞而無絶也，故語之曰：毋貴重爾之音聲，而有遠我之心也。</small><br/>
　　<span class="book-name">白駒</span>四章，章六句。<br/>
　　<span id="huang_niao_san_zhang_zhang_qi_ju-n721" about="#mwt208" typeof="mw:Transclusion" class="header">黃鳥黃鳥</span>，無集于榖，無啄<small about="#mwt202" typeof="mw:Transclusion">音卓</small>我粟。此邦之人，不我肯穀。言旋言歸，復我邦族。<br/>
　　<small about="#mwt203" typeof="mw:Transclusion">比也。榖，木名。穀，善。旋，回，復反也。<br/>
　　民適異國，不得其所，故作此詩。託為呼其黃鳥而告之曰：爾無集于榖而啄我之粟，苟此邦之人不以善道相與，則我亦不久於此而將歸矣。</small><br/>
　　黃鳥黃鳥，無集于桑，無啄我梁。此邦之人，不可與明<small about="#mwt204" typeof="mw:Transclusion">叶謨郎反</small>。言旋言歸，復我諸兄<small about="#mwt205" typeof="mw:Transclusion">叶虛王反</small>。<br/>
　　<small typeof="mw:Transclusion">比也</small><br/>
　　黃鳥黃鳥，無集于栩<small about="#mwt206" typeof="mw:Transclusion">音許</small>，無啄我黍。此邦之人，不可與處。言旋言歸，復我諸父。<br/>
　　<small about="#mwt207" typeof="mw:Transclusion">比也</small><br/>
　　<span class="book-name">黃鳥</span>三章，章七句。<br/>
　　<small about="#mwt209" typeof="mw:Transclusion"><span class="place">東萊</span><span class="name">呂氏</span>曰：「<span class="name">宣王</span>之末，民有失所者，意他國之可居也。及其至彼，則又不若故鄉焉，故思而欲歸。使民如此，亦異於還定、安集之時矣」。今按詩文，未見其為<span class="name">宣王</span>之世。下篇亦然。</small><br/>
　　<span id="wo_xing_qi_ye_bi_fei-n722" about="#mwt210" typeof="mw:Transclusion" class="header">我行其野</span>，蔽芾<small about="#mwt211" typeof="mw:Transclusion">音沸</small>其樗<small about="#mwt212" typeof="mw:Transclusion">音樞</small>。昏姻之故，言就爾居。爾不我畜，復我邦家<small about="#mwt213" typeof="mw:Transclusion">叶古胡反</small>。<br/>
　　<small typeof="mw:Transclusion">賦也。樗，惡木也。壻之父，婦之父，相謂曰昏姻。畜，養也。<br/>
　　民適異國，依其昏姻，而不見收恤，故作此詩。言我行於野中，依惡木以自蔽，於是思昏姻之故，而就爾居，而爾不我畜也，則將復我之邦家矣。</small><br/>
　　我行其野，言采其蓫<small about="#mwt214" typeof="mw:Transclusion">音逐</small>。昏姻之故，言就爾宿。爾不我畜，言歸思復。<br/>
　　<small about="#mwt215" typeof="mw:Transclusion">賦也。蓫，牛蘈，惡菜也，今人謂之羊蹄菜。</small><br/>
　　我行其野，言采其葍<small about="#mwt216" typeof="mw:Transclusion">音福，叶筆力反</small>。不思舊姻，求爾新特。成<small typeof="mw:Transclusion"><span class="book-name">論語</span>作「誠」</small>不以富，亦秪<small about="#mwt217" typeof="mw:Transclusion">音支</small>以異<small about="#mwt218" typeof="mw:Transclusion">叶逸織反</small>。<br/>
　　<small typeof="mw:Transclusion">賦也。葍，䔰，惡菜也。特，匹也。<br/>
　　言爾之不思舊姻，而求新匹也，雖實不以彼之富而厭我之貧，亦秪以其新而異於故耳。此詩人責人忠厚之意。</small><br/>
　　<span class="book-name">我行其野</span>三章，章六句。<br/>
　　<small about="#mwt220" typeof="mw:Transclusion"><span class="name">王氏</span>曰：「先王躬行仁義以道民，厚矣，猶以為未也，又建官置師，以孝、友、睦、姻、任、恤六行教民。為其有父母也，故教以孝。為其有兄弟也，故教以友。為其有同姓也，故教以睦。為其有異姓也，，故教以姻。為鄰里鄉黨相保相愛也，故教以任。相賙相救也，故教以恤。以為徒教之或不率也，故使官師以時書其德行而勸之。以為徒勸之或不率也，於是乎有不孝、不睦、不姻、不弟、不任、不恤之刑焉。方是時也，安有如此詩所刺之民乎」。</small><br/>
　　<span id="zhi_zhi_si_gan-n724" about="#mwt221" typeof="mw:Transclusion" class="header">秩秩斯干</span><small about="#mwt222" typeof="mw:Transclusion">叶居焉反</small>，幽幽<span class="name">南山</span><small about="#mwt223" typeof="mw:Transclusion">叶所旃反</small>。如竹苞<small about="#mwt224" typeof="mw:Transclusion">叶補苟反</small>矣，如松茂<small about="#mwt225" typeof="mw:Transclusion">叶莫口反</small>矣。兄及弟矣，式相好<small about="#mwt226" typeof="mw:Transclusion">去聲，叶許厚反</small>矣，無相猶<small about="#mwt227" typeof="mw:Transclusion">叶余久反</small>矣。<br/>
　　<small about="#mwt228" typeof="mw:Transclusion">賦也。秩秩，有序也。斯，此也。干，水涯也。<span class="name">南山</span>，<span class="place">終南</span>之山也。苞，叢生而固也。猶，謀也。<br/>
　　此築室既成，而燕飲以落之，因歌其事。言此室臨水而面山，其下之固，如竹之苞。其上之密，如松之茂。又言居是室者，兄弟相好而無相謀，則頌禱之辭，猶所謂「<span title="禮記·檀弓下：晉獻文子成室，晉大夫發焉。張老曰：「美哉輪焉，美哉奐焉。歌於斯，哭於斯，聚國族於斯」。文子曰：「武也，得歌於斯，哭於斯，聚國族於斯，是全要領以從先大夫於九京也」。北面再拜稽首。" class="source">聚國族於斯</span>」者也。<span class="name">張子</span>曰：「猶，似也。人情大抵施之不報則輟，故恩不能終。兄弟之閒，各盡已之所宜施者，無學其不相報而廢恩也。君臣、父子、朋友之閒，亦莫不用此道，盡己而已」。愚按：此於文義或未必然，然意則善矣。或曰：猶，當作尤。</small><br/>
　　似續妣<small about="#mwt229" typeof="mw:Transclusion">音比</small>祖，築室百堵，西南其户。爰居爰處，爰笑爰語。<br/>
　　<small about="#mwt230" typeof="mw:Transclusion">賦也。似，嗣也。妣，先於祖者，協下韻爾。或曰：謂<span class="name">姜嫄</span>、<span class="name">后稷</span>也。西南其户，天子之宮，其室非一，在東者西其户，在北者南其户。猶言「<a class="source" href="#chu_ci_liu_zhang_zhang_shi_er_ju-n747">南東其畝</a>」也。爰，於也。</small><br/>
　　約之閣閣，椓<small about="#mwt231" typeof="mw:Transclusion">音卓</small>之橐橐<small about="#mwt232" typeof="mw:Transclusion">音託</small>。風雨攸除<small about="#mwt233" typeof="mw:Transclusion">去聲</small>，鳥鼠攸去，君子攸芋<small about="#mwt234" typeof="mw:Transclusion">音吁，叶王遇反</small>。<br/>
　　<small typeof="mw:Transclusion">賦也。約，束板也。閣閣，上下相乘也。椓，築也。橐橐，杵聲也。除，亦去也。無風雨鳥鼠之害，言其上下四旁皆牢密也。芋，尊大也。君子之所居，以為尊且大也。</small><br/>
　　如跂<small about="#mwt235" typeof="mw:Transclusion">音企</small>斯翼，如矢斯棘，如鳥斯革<small about="#mwt236" typeof="mw:Transclusion">叶訖力反</small>，如翬<small about="#mwt237" typeof="mw:Transclusion">音輝</small>斯飛，君子攸躋<small about="#mwt238" typeof="mw:Transclusion">音齎</small>。<br/>
　　<small typeof="mw:Transclusion">賦也。跂，竦立也。翼，敬也。棘，急也。矢行緩則枉，急則直也。革，變。翬，雉。躋，升也。<br/>
　　言其大勢嚴正，如人之竦立，而其恭翼翼也。其廉隅整飭，如矢之急而直也。其棟宇峻起，如鳥之警而革也。其簷阿華采而軒翔，如翬之飛而矯其翼也。蓋其堂之美如此，而君子之所升以聽事也。</small><br/>
　　殖殖<small about="#mwt239" typeof="mw:Transclusion">音湜</small>其庭，有覺其楹。噲噲<small about="#mwt240" typeof="mw:Transclusion">音快</small>其正<small about="#mwt241" typeof="mw:Transclusion">叶音征</small>，噦噦<small about="#mwt242" typeof="mw:Transclusion">音嘒</small>其冥，君子攸寧。<br/>
　　<small about="#mwt243" typeof="mw:Transclusion">賦也。殖殖，平正也。庭，宮寢之前庭也。覺，高大而直也。楹，柱也。噲噲，猶快快也。正，向明之處也。噦噦，深廣之貌。冥，奥窔之聞也。言其室之美如此，而君子之所休息以安身也。</small><br/>
　　下莞<small about="#mwt244" typeof="mw:Transclusion">音官</small>上簟<small about="#mwt245" typeof="mw:Transclusion">叶徒檢、徒錦二反</small>，乃安斯寢<small about="#mwt246" typeof="mw:Transclusion">叶于檢、于錦二反</small>。乃寢乃興，乃占我夢<small about="#mwt247" typeof="mw:Transclusion">叶彌登反</small>。吉夢維何，維熊維羆<small about="#mwt248" typeof="mw:Transclusion">音碑，叶彼何反</small>，維虺<small about="#mwt249" typeof="mw:Transclusion">音毁</small>維蛇<small about="#mwt250" typeof="mw:Transclusion">叶于其、土何二反<br/>
　　賦也。莞，蒲蓆也。竹葦曰簟。羆，似熊而長頭高脚，猛憨多力，能拔樹。虺，蛇屬，細頸大頭，色如文綬，大者長七八尺。<br/>
　　祝其君安其室居，夢兆而有祥。亦頌禱之辭也。下章放此。</small><br/>
　　大<small about="#mwt251" typeof="mw:Transclusion">音泰</small>人占之，維熊維羆，男子之祥。維虺維蛇，女子之祥。<br/>
　　<small about="#mwt252" typeof="mw:Transclusion">賦也。大人，大卜之屬，占夢之官也。熊羆，陽物，在山，彊力壯毅，男子之祥也。虺蛇，陰物，穴處，柔弱隱伏，女子之祥也。<br/>
　　或曰：夢之有占，何也。曰：人之精神，與天地陰陽流通，故晝之所為，夜之所夢，其善惡吉凶，各以類至。是以先王建官設屬，使之觀天地之會，辨陰陽之氣，以日月星辰，占六夢之吉凶，獻吉夢，贈惡夢。其於天人相與之際，察之詳而敬之至矣。故曰：<span title="禮記·禮運：王前巫而後史，卜筮瞽侑，皆在左右，王中心無為也，以守至正。 " class="source">王前巫而後史，宗祝瞽侑，皆在左右，王中心無為也，以守至正</span>。</small><br/>
　　乃生男子，載寢之牀，載衣<small about="#mwt253" typeof="mw:Transclusion">去聲</small>之裳，載弄之璋。其泣喤喤<small about="#mwt254" typeof="mw:Transclusion">音横，叶胡光反</small>，朱芾<small about="#mwt255" typeof="mw:Transclusion">音沸</small>斯皇，室家君王。<br/>
　　<small about="#mwt256" typeof="mw:Transclusion">賦也。半圭曰璋。喤，大聲也。芾，天子純朱，諸侯黃朱。皇，猶煌煌也。君，諸侯也。<br/>
　　寢之於牀，尊之也。衣之以裳，服之盛也。弄之以璋，尚其德也。言男子之生於是室者，皆將服朱芾煌煌然，有室有家，為君為王矣。</small><br/>
　　乃生女子，載寢之地，載衣之裼<small about="#mwt257" typeof="mw:Transclusion">音替</small>，載弄之瓦<small about="#mwt258" typeof="mw:Transclusion">叶魚位反</small>。無非無儀<small about="#mwt259" typeof="mw:Transclusion">叶音義</small>，唯酒食是議，無父母詒<small about="#mwt260" typeof="mw:Transclusion">音遺</small>罹<small about="#mwt261" typeof="mw:Transclusion">叶音麗</small>。<br/>
　　<small typeof="mw:Transclusion">賦也。裼，褓也。瓦，紡塼也。儀，善。罹，憂也。<br/>
　　寢之於地，卑之也。衣之以褓，即其用而無加也。弄之以瓦，習其所有事也。有非，非婦人也。有善，非婦人也。蓋女子以順為正，無非，足矣，有善，則亦非其吉祥可願之事也。唯酒食是議，而無遺父母之憂則可矣。<span class="book-name">易</span>曰：「無攸遂，在中饋，貞吉。」而<span class="name">孟子</span>之母亦曰：「婦人之禮，精五飯，冪酒漿，養舅姑，縫衣裳而已矣。故有閨門之修，而無境外之志」。此之謂也</small><br/>
　　<span class="book-name">斯干</span>九章，四章章七句，五章章五句。<br/>
　　<small about="#mwt262" typeof="mw:Transclusion">舊說，<span class="book-name">厲王</span>既流于<span class="place">彘</span>，宮室圯壞。故<span class="name">宣王</span>即位，更作宮室，既成而落之。今亦未有以見其必為是時之詩也。或曰：<span class="book-name">儀禮</span>「下管<span class="book-name">新宮</span>」，<span class="book-name">春秋傳</span><span class="name">宋元公</span>賦<span class="book-name">新宮</span>，恐即此詩。然亦未有明證。</small><br/>
　　<span id="wu_yang_si_zhang_zhang_ba_ju-n725" about="#mwt279" typeof="mw:Transclusion" class="header">誰謂爾無羊</span>，三百維群。誰謂爾無牛，九十其犉<small about="#mwt263" typeof="mw:Transclusion">音淳</small>。爾羊來思，其角濈濈<small about="#mwt264" typeof="mw:Transclusion">音戢</small>。爾牛來思，其耳濕濕。<br/>
　　<small about="#mwt265" typeof="mw:Transclusion">賦也。黃牛黑唇曰犉。羊以三百為群，其群不可數也。牛之犉者九十，非犉者尚多也。聚其角而息，濈濈然。呞而動其耳，濕濕然。<span class="name">王氏</span>曰：「濈濈，和也。羊以善觸為患，故言其和，謂聚而不相觸也」。濕濕，潤澤也。牛病則耳燥，安則潤澤也。<br/>
　　此詩言牧事有成而牛羊衆多也。</small><br/>
　　或降于阿，或飲于池<small about="#mwt266" typeof="mw:Transclusion">叶唐何反</small>，或寢或訛。爾牧來思，何<small about="#mwt267" typeof="mw:Transclusion">上聲</small>蓑<small about="#mwt268" typeof="mw:Transclusion">音梭</small>何笠<small about="#mwt269" typeof="mw:Transclusion">音立</small>，或負其餱<small about="#mwt270" typeof="mw:Transclusion">音侯</small>。三十維物<small about="#mwt271" typeof="mw:Transclusion">叶微律反</small>，爾牲則具<small about="#mwt272" typeof="mw:Transclusion">叶居律反</small>。<br/>
　　<small typeof="mw:Transclusion">賦也。訛，動。何，揭也。蓑、笠，所以備雨。三十維物，齊其色而别之，凡為色三十也。<br/>
　　言牛羊無驚畏，而牧人持雨具，齎飲食，從其所適，以順其性。是以生養蕃息，至於其色無所不備，而於用無所不有也。</small><br/>
　　爾牧來思，以薪以蒸，以雌以雄<small about="#mwt273" typeof="mw:Transclusion">叶于陵反</small>。爾羊來思，矜矜兢兢，不騫不崩。麾之以肱，畢來既升。<br/>
　　<small about="#mwt274" typeof="mw:Transclusion">賦也。麤曰薪，細曰蒸。雌雄，禽獸也。矜矜兢兢，堅强也。騫，虧也。崩，群疾也。肱，臂也。既，盡也。升，入牢也。<br/>
　　言牧人有餘力，則出取薪蒸，摶禽獸。其羊亦馴擾從人，不假箠楚，但以手麾之，使來則畢來，使升則既升也。</small><br/>
　　牧人乃夢，衆維魚矣，旐<small about="#mwt275" typeof="mw:Transclusion">音兆</small>維旟<small about="#mwt276" typeof="mw:Transclusion">音餘</small>矣。大人占之，衆維魚矣，實維豐年<small about="#mwt277" typeof="mw:Transclusion">叶尼因反</small>。旐維旟矣，室家溱溱。<br/>
　　<small about="#mwt278" typeof="mw:Transclusion">賦也。占夢之說未詳。溱溱，衆也。或曰：衆，謂人也。旐，郊野所建，統人少。旟，州里所建，統人多。蓋人不如魚之多，旐所統不如旟所統之衆。故夢人乃是魚，則為豐年。旐乃是旟，則為人衆。</small><br/>
　　<span class="book-name">無羊</span>四章，章八句。<br/>
　　<span id="jie_nan_shan-n725" about="#mwt279" typeof="mw:Transclusion" class="header">節<small about="#mwt280" typeof="mw:Transclusion">音截</small>彼<span class="name">南山</span></span>，維石巖巖。赫赫<span class="name">師尹</span>，民具爾瞻<small about="#mwt281" typeof="mw:Transclusion">叶側銜反</small>。憂心如惔<small about="#mwt282" typeof="mw:Transclusion">音談</small>，不敢戲談。國既卒<small about="#mwt283" typeof="mw:Transclusion">子律反</small>斬<small about="#mwt284" typeof="mw:Transclusion">叶側衘反</small>，何用不監<small about="#mwt285" typeof="mw:Transclusion">平聲</small>。<br/>
　　<small typeof="mw:Transclusion">興也。節，高峻貌。巖巖，積石貌。赫赫，顯盛貌。<span class="name">師尹</span>，大師<span class="name">尹氏</span>也。大師，三公。<span class="name">尹氏</span>，蓋<span class="name">吉甫</span>之後。<span class="book-name">春秋書</span>「<span class="name">尹氏</span>卒」，<span class="name">公羊子</span>以為「譏世卿」者，即此也。具，俱。瞻，視。惔，燔。卒，終。斬，絶。監，視也。<br/>
　　此詩<span class="name">家父</span>所作，刺王用<span class="name">尹氏</span>以致亂。言節彼<span class="name">南山</span>，則維石巖巖矣。赫赫<span class="name">師尹</span>，則民具爾瞻矣。而其所為不善，使人憂心如火燔灼，又畏其威而不敢言也。然則國既終斬絶矣，汝何用而不察哉。</small><br/>
　　節彼<span class="name">南山</span>，有實其猗<small about="#mwt286" typeof="mw:Transclusion">音醫，叶於何反</small>。赫赫<span class="name">師尹</span>，不平謂何。天方薦<small about="#mwt287" typeof="mw:Transclusion">音荐</small>瘥<small about="#mwt288" typeof="mw:Transclusion">音嵯</small>，喪<small about="#mwt289" typeof="mw:Transclusion">去聲</small>亂弘多。民言無嘉<small about="#mwt291" typeof="mw:Transclusion">叶居何反</small>，憯<small about="#mwt292" typeof="mw:Transclusion">音慘</small>莫懲嗟<small about="#mwt293" typeof="mw:Transclusion">叶遭哥反</small>。<br/>
　　<small typeof="mw:Transclusion">興也。有實其猗，未詳其義。<span class="book-name">傳</span>曰：「實，满。猗，長也」。<span class="book-name">箋</span>云：「猗，倚也。言草木满其旁倚之畎谷也」。或以為草木之實猗猗然。皆不甚通。薦、荐通，重也。瘥，病。弘，大。憯，曾。懲，創也。<br/>
　　節彼<span class="name">南山</span>，則有實其猗矣。赫赫<span class="name">師尹</span>，而不平其心，則謂之何哉。<span class="name">蘇氏</span>曰：「為政者不平其心，則下之榮瘁勞佚，有大相絶者矣。是以神怒，而重之以喪亂，人怨而謗讟其上。然<span class="name">尹氏</span>曾不懲創咨嗟，求所以自改也」。</small><br/>
　　<span class="name">尹氏</span>大<small about="#mwt294" typeof="mw:Transclusion">音泰</small>師，維<span class="dynasty">周</span>之氐<small about="#mwt295" typeof="mw:Transclusion">音底，叶都黎反</small>。秉國之均，四方是維。天子是毗<small about="#mwt296" typeof="mw:Transclusion">音琵</small>，俾民不迷。不弔昊天，不宜空我師<small about="#mwt297" typeof="mw:Transclusion">叶霜夷反</small>。<br/>
　　<small typeof="mw:Transclusion">賦也。氐，本。均，平。維，持。毗，輔。弔，愍。空，窮。師，衆也。<br/>
　　言<span class="name">尹氏</span>大師，維<span class="dynasty">周</span>之氐，而秉國之均，則是宜有以維持四方，毗輔天子，而使民不迷，乃其職也。今乃不平其心，而既不見愍弔於昊天矣，則不宜久在其位，使天降禍亂，而我衆并及空窮也。</small><br/>
　　弗躬弗親，庶民弗信<small about="#mwt298" typeof="mw:Transclusion">叶斯人反</small>。弗問弗仕，勿罔君子<small about="#mwt299" typeof="mw:Transclusion">叶獎里反</small>。式夷式已，無小人殆<small about="#mwt300" typeof="mw:Transclusion">叶養里反</small>。瑣瑣姻亞，則無膴<small about="#mwt301" typeof="mw:Transclusion">音武</small>仕。<br/>
　　<small about="#mwt302" typeof="mw:Transclusion">賦也。仕，事。罔，欺也。君子，指王也。夷，平。已，止。殆，危也。瑣瑣，小貌。壻之父曰姻，兩壻相謂曰亞。膴，厚也。<br/>
　　言王委政於<span class="name">尹氏</span>，<span class="name">尹氏</span>又委政於姻亞之小人，而以其未嘗問，未嘗事者，欺其君也。故戒之曰：汝之弗躬弗親，庶民已不信矣。其所弗問弗事，則豈可以罔君子哉。當平其心，視所任之人，有不當者，則已之，無以小人之故，而至於危殆其國也。瑣瑣姻亞，而必皆膴仕，則小人進矣。</small><br/>
　　昊天不傭<small about="#mwt303" typeof="mw:Transclusion">敕龍反</small>，降此鞠<small about="#mwt304" typeof="mw:Transclusion">音菊</small>訩<small about="#mwt305" typeof="mw:Transclusion">音凶</small>。昊天不惠，降此大戾。君子如届<small about="#mwt306" typeof="mw:Transclusion">音戒，叶居例反</small>，俾民心闋<small about="#mwt307" typeof="mw:Transclusion">音缺，叶苦桂反</small>。君子如夷，惡<small about="#mwt308" typeof="mw:Transclusion">去聲</small>怒是違。<br/>
　　<small about="#mwt309" typeof="mw:Transclusion">賦也。傭，均。鞠，窮。訩，亂。戾，乖。届，至。闋，息。違，遠也。<br/>
　　言昊天不均，而降此窮極之亂。昊天不順，而降此乖戾之變。然所以靖之者，亦在夫人而已。君子無所苟而用其至，則必躬必親，而民之亂心息矣。君子無所偏而平其心，則式夷式已，而民之惡怒遠矣。傷王與<span class="name">尹氏</span>之不能也。夫為政不平，以召禍亂者，人也。而詩人以為天實為之者，蓋無所歸咎，而歸之天也。抑有以見君臣隱諱之義焉，有以見天人合一之理焉。後皆放此。</small><br/>
　　不弔昊天<small about="#mwt310" typeof="mw:Transclusion">叶鐵因反</small>，亂靡有定<small about="#mwt311" typeof="mw:Transclusion">叶唐丁反</small>。式月斯生<small about="#mwt312" typeof="mw:Transclusion">叶桑經反</small>，俾民不寧。憂心如酲<small about="#mwt313" typeof="mw:Transclusion">音呈</small>，誰秉國成。不自為政<small about="#mwt314" typeof="mw:Transclusion">叶諸盈反</small>，卒勞百姓<small about="#mwt315" typeof="mw:Transclusion">叶桑經反</small>。<br/>
　　<small typeof="mw:Transclusion">賦也。酒病曰酲。成，平。卒，終也。<br/>
　　<span class="name">蘇氏</span>曰：「天不之恤，故亂未有所止，而禍患與歳月増長。君子憂之曰：誰秉國成者，乃不自為政，而以付之姻亞之小人，其卒使民為之受其勞弊，以至此也」。</small><br/>
　　駕彼四牡，四牡項領。我瞻四方，蹙蹙<small about="#mwt316" typeof="mw:Transclusion">音蹴</small>靡所騁<small about="#mwt317" typeof="mw:Transclusion">音逞</small>。<br/>
　　<small typeof="mw:Transclusion">賦也。項，大也。蹙蹙，縮小之貌。<br/>
　　言駕四牡，而四牡項領，可以騁矣。而視四方，則皆昏亂，蹙蹙然無可往之所，亦將何所騁哉。<span class="place">東萊</span><span class="name">呂氏</span>曰：「本根病，則枝葉皆瘁，是以無可往之地也」。</small><br/>
　　方茂爾惡，相<small about="#mwt318" typeof="mw:Transclusion">去聲</small>爾矛矣。既夷既懌，如相醻<small about="#mwt319" typeof="mw:Transclusion">音酬</small>矣。<br/>
　　<small about="#mwt320" typeof="mw:Transclusion">賦也。茂，盛。相，視。懌，悦也。<br/>
　　言方盛其惡以相加，則視其矛戟，如欲戰鬭。及既夷平悦懌，則相與歡然，如賓主而相醻酢，不以為怪也。蓋小人之性無常，而習於鬭亂，其喜怒之不可期如此，是以君子無所適而可也。</small><br/>
　　昊天不平，我王不寧。不懲其心，覆<small about="#mwt321" typeof="mw:Transclusion">音福</small>怨其正<small about="#mwt322" typeof="mw:Transclusion">叶諸盈反</small>。<br/>
　　<small typeof="mw:Transclusion">賦也。<span class="name">尹氏</span>之不平，若天使之，故曰「昊天不平」。若是，則我王亦不得寧矣。然<span class="name">尹氏</span>猶不自懲創其心，乃反怨人之正己者，則其為惡何時而已哉。</small><br/>
　　<span class="name">家父</span><small about="#mwt323" typeof="mw:Transclusion">音甫</small>作誦<small about="#mwt324" typeof="mw:Transclusion">叶疾容反</small>，以究王訩。式訛爾心，以畜萬邦<small about="#mwt325" typeof="mw:Transclusion">叶卜工反</small>。<br/>
　　<small typeof="mw:Transclusion">賦也。<span class="name">家</span>，氏。<span class="name">父</span>，字。<span class="dynasty">周</span>大夫也。究，窮。訛，化。畜，養也。<br/>
　　<span class="name">家父</span>自言作為此誦，以窮究王政昏亂之所由，冀其改心易慮，以畜養萬邦也。<span class="name">陳氏</span>曰：「<span class="name">尹氏</span>厲威，使人不得戲談。而<span class="name">家父</span>作詩，乃復自表其出於己，以身當<span class="name">尹氏</span>之怒而不辭者，蓋<span class="name">家父</span><span class="dynasty">周</span>之世臣，義與國俱存亡故也」。<span class="place">東萊</span><span class="name">呂氏</span>曰：「篇終矣，故窮其亂本，而歸之王心焉。致亂者雖<span class="name">尹氏</span>，而用<span class="name">尹氏</span>者，則王心之蔽也」。<span class="name">李氏</span>曰：「<span class="name">孟子</span>曰：『人不足與適也，政不足與閒也，惟大人為能格君心之非。』蓋用人之失，政事之過，雖皆君之非。然不必先論也，惟格君心之非，則政事無不善矣，用人皆得其當矣」。</small><br/>
　　<span class="book-name">節南山</span>十章，六章章八句，四章章四句。<br/>
　　<small about="#mwt326" typeof="mw:Transclusion"><span class="book-name">序</span>以此為<span class="name">幽王</span>之詩。而<span class="book-name">春秋</span><span class="name">桓</span>十五年，有<span class="name">家父</span>來求車。於<span class="dynasty">周</span>為<span class="name">桓王</span>之世，上距<span class="name">幽王</span>之終，已七十五年，不知其人之同異。大抵<span class="book-name">序</span>之時世，皆不足信，今姑闕焉可也。</small><br/>
　　<span id="zheng-n726" about="#mwt327" typeof="mw:Transclusion" class="header">正<small about="#mwt328" typeof="mw:Transclusion">音政</small>月繁霜</span>，我心憂傷。民之訛言，亦孔之將。念我獨兮，憂心京京<small about="#mwt329" typeof="mw:Transclusion">叶居良反</small>。哀我小心，癙<small about="#mwt330" typeof="mw:Transclusion">音鼠</small>憂以痒<small about="#mwt331" typeof="mw:Transclusion">音羊</small>。<br/>
　　<small typeof="mw:Transclusion">賦也。正月，<span class="dynasty">夏</span>之四月。謂之正月者，以純陽用事，為正陽之月也。繁，多。訛，偽。將，大也。京京，亦大也。癙憂，幽憂也。痒，病也。<br/>
　　此詩亦大夫所作。言霜降失節，不以其時，既使我心憂傷矣，而造為姦偽之言，以惑群聽者，又方甚大。然衆人莫以為憂，故我獨憂之，以至於病也。</small><br/>
　　父母生我，胡俾我瘉<small about="#mwt332" typeof="mw:Transclusion">音庾</small>。不自我先，不自我後<small about="#mwt333" typeof="mw:Transclusion">叶下五反</small>。好言自口<small about="#mwt334" typeof="mw:Transclusion">叶孔五反</small>，莠<small about="#mwt335" typeof="mw:Transclusion">音酉</small>言自口。憂心愈愈，是以有侮。<br/>
　　<small about="#mwt336" typeof="mw:Transclusion">賦也。瘉，病。自，從。莠，醜也。愈愈，益甚之意。<br/>
　　疾痛故呼父母，而傷己適丁是時也。訛言之人，虛偽反覆，言之好醜，皆不出於心而但出於口。是以我之憂心益甚，而反見侵侮也。</small><br/>
　　憂心惸惸<small about="#mwt337" typeof="mw:Transclusion">音㷀</small>，念我無禄。民之無辜，并<small about="#mwt338" typeof="mw:Transclusion">去聲</small>其臣僕。哀我人斯，于何從禄。瞻烏爰止，于誰之屋。<br/>
　　<small about="#mwt339" typeof="mw:Transclusion">賦也。惸惸，憂意也。無禄，猶言不幸爾。辜，罪。并，俱也。古者以罪人為臣僕，亡國所虜亦以為臣僕。<span class="name">箕子</span>所謂「<span class="dynasty">商</span>其淪喪，我罔為臣僕」是也。<br/>
　　言不幸而遭國之將亡，與此無罪之民，將俱被囚虜而同為臣僕。未知將復從何人而受禄，如視烏之飛，不知其將止于誰之屋也。</small><br/>
　　瞻彼中林，侯薪侯蒸。民今方殆，視天夢夢<small about="#mwt340" typeof="mw:Transclusion">音蒙，叶莫登反</small>。既克有定，靡人弗勝<small about="#mwt341" typeof="mw:Transclusion">音升</small>。有皇上帝，伊誰云憎。<br/>
　　<small about="#mwt342" typeof="mw:Transclusion">興也。中林，林中也。侯，維。殆，危也。夢夢，不明也。皇，大也。上帝，天之神也。<span class="name">程子</span>曰：「以其形體謂之天，以其主宰謂之帝」。<br/>
　　言瞻彼中林，則維薪維蒸，分明可見也。民今方危殆，疾痛號訴於天，而視天反夢夢然，若無意於分别善惡者。然此特值其未定之時爾，及其既定，則未有不為天所勝者也。夫天豈有所憎而禍之乎，福善禍淫，亦自然之理而已。<span class="name">申包胥</span>曰：「人衆則勝天，天定亦能勝人」，疑出於此。</small><br/>
　　謂山蓋卑，為岡為陵。民之訛言，寧莫之懲。召彼故老，訊<small about="#mwt343" typeof="mw:Transclusion">音信</small>之占夢<small about="#mwt344" typeof="mw:Transclusion">叶莫登反</small>。具曰予聖，誰知烏之雌雄<small about="#mwt345" typeof="mw:Transclusion">叶胡陵反</small>。<br/>
　　<small typeof="mw:Transclusion">賦也。山脊曰岡，廣平曰陵。懲，止也。故老，舊臣也。訊，問也。占夢，官名，掌占夢者也。具，俱也。烏之雌雄，相似而難辨者也。<br/>
　　謂山蓋卑，而其實則岡陵之崇也。今民之訛言如此矣，而王猶安然莫之止也。及其詢之故老，訊之占夢，則又皆自以為聖人，亦誰能别其言之是非乎。<span class="name">子思</span>言於<span class="name">衛侯</span>曰：「君之國事將日非矣」，公曰：「何故」，對曰：「有由然焉。君出言自以為是，而卿大夫莫敢矯其非。卿大夫出言亦自以為是，而士庶人莫敢矯其非。君臣既自賢矣，而群下同聲賢之，賢之則順而有福，矯之則逆而有禍，如此則善安從生。<span class="book-name">詩</span>曰：『具曰予聖，誰知鳥之雌雄』，抑亦似君之君臣乎」。</small><br/>
　　謂天蓋高，不敢不局<small about="#mwt346" typeof="mw:Transclusion">叶居亦反</small>。謂地蓋厚，不敢不蹐<small about="#mwt347" typeof="mw:Transclusion">音積</small>。維號<small about="#mwt348" typeof="mw:Transclusion">音毫</small>斯言，有倫有脊。哀今之人，胡為虺<small about="#mwt349" typeof="mw:Transclusion">音毁</small>蜴<small about="#mwt350" typeof="mw:Transclusion">音易</small>。<br/>
　　<small typeof="mw:Transclusion">賦也。局，曲也。蹐，累足也。號，長言之也。脊，理。蜴，螈也。虺、蜴，皆毒螫之蟲也。<br/>
　　言遭世之亂，天雖高而不敢不局，地雖厚而不敢不蹐。其所號呼而為此言者，又皆有倫理而可考也。哀今之人，胡為肆毒以害人，而使之至此乎。</small><br/>
　　瞻彼阪<small about="#mwt351" typeof="mw:Transclusion">音反</small>田，有菀<small about="#mwt352" typeof="mw:Transclusion">音鬱</small>其特。天之扤<small about="#mwt353" typeof="mw:Transclusion">音兀</small>我，如不我克。彼求我則，如不我得。執我仇仇，亦不我力。<br/>
　　<small about="#mwt354" typeof="mw:Transclusion">興也。阪田，崎嶇墝埆之處。菀，茂盛之貌。特，特生之苖也。扤，動也。力，謂用力。<br/>
　　瞻彼阪田，猶有菀然之特。而天之扤我，如恐其不我克，何哉。亦無所歸咎之辭也。夫始而求之，以為法則，惟恐不我得也。及其得之，則又執我堅固如仇讎然，然終亦莫能用也。求之甚艱，而棄之甚易，其無常如此。</small><br/>
　　心之憂矣，如或結之。今茲之正，胡然厲<small about="#mwt355" typeof="mw:Transclusion">叶力桀反</small>矣。燎之方揚，寧或滅之。赫赫<span class="place">宗周</span>，<span class="name">褒姒</span><small about="#mwt357" typeof="mw:Transclusion">音似</small>烕<small about="#mwt358" typeof="mw:Transclusion">呼悦反</small>之。<br/>
　　<small about="#mwt359" typeof="mw:Transclusion">賦也。正，政也。厲，暴惡也。火田為燎。揚，盛也。<span class="place">宗周</span>，<span class="place">鎬京</span>也。<span class="name">褒姒</span>，<span class="name">幽王</span>之嬖妾，<span class="place">褒國</span>女，<span class="name">姒</span>姓也。烕，亦滅也。<br/>
　　言我心之憂如結者，為國政之暴惡故也。燎之方盛之時，則寧有能撲而滅之者乎。然赫赫然之<span class="place">宗周</span>，而一<span class="name">褒姒</span>足以滅之。蓋傷之也。時<span class="place">宗周</span>未滅，以<span class="name">褒姒</span>淫妒讒諂，而王惑之，知其必滅<span class="place">周</span>也。或曰：此東遷後詩也。時<span class="place">宗周</span>已滅矣，其言「<span class="name">褒姒</span>烕之」，有監戒之意，而無憂懼之情，似亦道已然之事，而非慮其將然之辭。今亦未能必其然否也。</small><br/>
　　終其永懷，又窘陰雨。其車既載<small about="#mwt360" typeof="mw:Transclusion">音在</small>，乃棄爾輔<small about="#mwt361" typeof="mw:Transclusion">叶扶雨反</small>。載<small about="#mwt362" typeof="mw:Transclusion">如字</small>輸爾載<small about="#mwt363" typeof="mw:Transclusion">音在</small>，將<small about="#mwt364" typeof="mw:Transclusion">音槍</small>伯助予<small about="#mwt365" typeof="mw:Transclusion">叶演汝反</small>。<br/>
　　<small typeof="mw:Transclusion">比也。陰雨則泥濘，而車易以陷也。載，車所載也。輔，如今人縛杖於輻，以防輔車也。輸，墮也。將，請也。伯，或者之字也。<br/>
　　<span class="name">蘇氏</span>曰：「王為淫虐，譬如行險而不知止。君子永思其終，知其必有大難，故曰『終其永懷，又窘陰雨』。王又不虞難之將至，而棄賢臣焉，故曰『乃棄爾輔』。君子求助於未危，故難不至，苟其載之既墮，而後號伯以助予，則無及矣」。</small><br/>
　　無棄爾輔，員<small about="#mwt366" typeof="mw:Transclusion">音云</small>于爾輻<small about="#mwt367" typeof="mw:Transclusion">叶筆力反</small>。屢顧爾僕，不輸爾載<small about="#mwt368" typeof="mw:Transclusion">叶節力反</small>。終踰絶險，曾是不意<small about="#mwt369" typeof="mw:Transclusion">叶乙力反</small>。<br/>
　　<small typeof="mw:Transclusion">比也。員，益也。輔，所以益輻也。屢，數。顧，視也。僕，將車者也。<br/>
　　此承上章，言若能無棄爾輔，以益其輻，而又數數顧視其僕，則不墮爾所載，而踰於絶險，若初不以為意者。蓋能謹其初，則厥終無難也。一說，王曾不以是為意乎。</small><br/>
　　魚在于沼<small about="#mwt370" typeof="mw:Transclusion">叶音灼</small>，亦匪克樂<small about="#mwt371" typeof="mw:Transclusion">音洛</small>。潛雖伏矣，亦孔之炤<small about="#mwt372" typeof="mw:Transclusion">音灼</small>。憂心慘慘<small typeof="mw:Transclusion">七感反，當作「懆」，七各反</small>，念國之為虐。<br/>
　　<small about="#mwt373" typeof="mw:Transclusion">比也。沼，池也。炤，明，易見也。<br/>
　　魚在于沼，其為生已蹙矣。其潛雖深，然亦炤然而易見。言禍亂之及，無所逃也。</small><br/>
　　彼有旨酒，又有嘉殽<small about="#mwt374" typeof="mw:Transclusion">音爻</small>。洽比<small about="#mwt375" typeof="mw:Transclusion">音鼻</small>其鄰，昏姻孔云。念我獨兮，憂心慇慇。<br/>
　　<small about="#mwt376" typeof="mw:Transclusion">賦也。洽、比，皆合也。云，旋也。慇慇然，痛也。<br/>
　　言小人得志，有旨酒嘉殽，以合比其鄰里，怡懌其昏姻。而我獨憂心，至於疾痛也。昔人有言，燕雀處堂，母子相安，自以為樂也。突決棟焚，而怡然不知禍之將及，其此之謂乎。</small><br/>
　　佌佌<small about="#mwt377" typeof="mw:Transclusion">音此</small>彼有屋，蔌蔌<small about="#mwt378" typeof="mw:Transclusion">音速</small>方有榖。民今之無禄，天夭<small about="#mwt379" typeof="mw:Transclusion">音腰</small>是椓<small about="#mwt380" typeof="mw:Transclusion">音卓，叶都木反</small>。哿<small about="#mwt381" typeof="mw:Transclusion">音可</small>矣富人，哀此惸獨。<br/>
　　<small about="#mwt382" typeof="mw:Transclusion">賦也。佌佌，小貌。蔌蔌，窶陋貌。指王所用之小人也。榖，禄。夭，禍。椓，害。哿，可。獨，單也。<br/>
　　佌佌然之小人既已有屋矣，蔌蔌窶陋者又將有榖矣，而民今獨無禄者，是天禍椓喪之耳。亦無所歸怨之辭也。亂至於此，富人猶或可勝，惸獨甚矣，此<span class="name">孟子</span>所以言<span class="name">文王</span><span title="孟子·梁惠王下：王曰：「王政可得聞與」，對曰：「昔者文王之治岐也，耕者九一，仕者世祿，關市譏而不征，澤梁無禁，罪人不孥。老而無妻曰鰥。老而無夫曰寡。老而無子曰獨。幼而無父曰孤。此四者，天下之窮民而無告者。文王發政施仁，必先斯四者。《詩》云：『哿矣富人，哀此煢獨。』」" class="source">發政施仁，必先鰥寡孤獨也</span>。</small><br/>
　　<span class="book-name">正月</span>十三章，八章章八句，五章章六句。<br/>
　　<span id="shi_yue_zhi_jiao_shuo_ri_xin_mao-n727" about="#mwt383" typeof="mw:Transclusion" class="header">十月之交</span>，朔日辛卯<small about="#mwt384" typeof="mw:Transclusion">叶莫後反</small>。日有食之，亦孔之醜。彼月而微，此日而微。今此下民，亦孔之哀<small about="#mwt385" typeof="mw:Transclusion">叶於希反</small>。<br/>
　　<small typeof="mw:Transclusion">賦也。十月，以<span class="dynasty">夏</span>正言之，建亥之月也。交，日月交會，謂晦朔之閒也。歷法，周天三百六十五度四分度之一。左旋於地，一晝一夜，則其行一周而又過一度。日月皆右行於天，一晝一夜，則日行一度，月行十三度十九分度之七。故日一歲而一周天，月二十九日有奇而一周天，又逐及於日而與之會。一歳凡十二會，方會，則月光都盡而為晦。已會，則月光復蘇而為朔。朔後晦前，各十五日。日月相對，則月光正滿而為望。晦朔而日月之合，東西同度，南北同道，則月揜日而日為之食。望而日月之對，同度同道，則月亢日而月為之食。是皆有常度矣。然王者修德行政，用賢去奸，能使陽盛足以勝陰，陰衰不能侵陽，則日月之行，雖或當食，而月常避日，故其遲速高下，必有參差，而不正相合，不正相對者，所以當食而不食也。若國無政，不用善，使臣子背君父，妾婦乘其夫，小人陵君子，夷狄侵中國，則陰盛陽微，當食必食。雖曰行有常度，而實為非常之變矣。<span class="name">蘇氏</span>曰：「日食，天變之大者也。然正陽之月，古尤忌之。<span class="dynasty">夏</span>之四月為純陽，故謂之正月。十月純陰，疑其無陽，故謂之陽月。純陽而食，陽弱之甚也。純陰而食，陰壯之甚也」。微，虧也。彼月則宜有時而虧矣，此日不宜虧而今亦虧，是亂亡之兆也。</small><br/>
　　日月告凶，不用其行<small about="#mwt386" typeof="mw:Transclusion">叶户郎反</small>。四國無政，不用其良。彼月而食，則維其常。此日而食，于何不臧。<br/>
　　<small about="#mwt387" typeof="mw:Transclusion">賦也。行，道也。<br/>
　　凡日月之食，皆有常度矣。而以為不用其行者，月不避日，失其道也。然其所以然者，則以四國無政，不用善人故也，如此則日月之食皆非常矣。而以月食為其常，日食為不臧者，陰亢陽而不勝，猶可言也。陰勝陽而揜之，不可言也。故<span class="book-name">春秋</span>日食必書，而月食則無紀焉，亦以此爾。</small><br/>
　　爗爗<small about="#mwt388" typeof="mw:Transclusion">音曄</small>震電，不寧不令<small about="#mwt389" typeof="mw:Transclusion">叶盧經反</small>。百川沸騰，山冢崒崩。高岸為谷，深谷為陵。哀今之人，胡憯<small about="#mwt390" typeof="mw:Transclusion">音慘</small>莫懲。<br/>
　　<small about="#mwt391" typeof="mw:Transclusion">賦也。爗爗，電光貌。震，雷也。寧，安徐也。令，善。沸，出。騰，乘也。山頂曰冢。崒，崔嵬也。高岸崩陷，故為谷。深谷填塞，故為陵。憯，曾也。<br/>
　　言非但日食而已，十月而雷電，山崩水溢，亦災異之甚者。是宜恐懼修省，改紀其政，而<span class="name">幽王</span>曾莫之懲也。<span class="name">董子</span>曰：「國家將有失道之敗，而天乃先出災異以譴告之。不知自省，又出怪異以警懼之。尚不知變，而傷敗乃至此。見天心仁愛人君，而欲止其亂也」。</small><br/>
　　<span class="name">皇父</span><small about="#mwt392" typeof="mw:Transclusion">音甫</small>卿士，<span class="name">番</span>維司徒，<span class="name">家伯</span>冢宰，<span class="name">仲允</span>膳夫。<span class="name">棸<small about="#mwt393" typeof="mw:Transclusion">音鄒</small>子</span>內史，<span class="name">蹶</span><small about="#mwt394" typeof="mw:Transclusion">音愧</small>維趣<small about="#mwt395" typeof="mw:Transclusion">七圥反</small>馬<small about="#mwt396" typeof="mw:Transclusion">叶滿補反</small>，<span class="name">楀</span><small about="#mwt397" typeof="mw:Transclusion">音矩</small>維師氏，豔<small about="#mwt398" typeof="mw:Transclusion">音艶</small>妻煽<small about="#mwt399" typeof="mw:Transclusion">音肩</small>方處。<br/>
　　<small about="#mwt400" typeof="mw:Transclusion">賦也。<span class="name">皇父</span>、<span class="name">家伯</span>、<span class="name">仲允</span>，皆字也。<span class="name">番</span>、<span class="name">棸</span>、<span class="name">蹶</span>、<span class="name">楀</span>，皆氏也。卿士，六卿之外，更為都官，以總六官之事也。或曰：卿士，蓋卿之士。<span class="book-name">周禮</span>太宰之屬，有上、中、下士，<span class="book-name">公羊</span>所謂「宰士」，<span class="book-name">左氏</span>所謂<span class="name">周公</span>以<span class="name">蔡仲</span>為己卿士是也。蓋以宰屬而兼總六官，位卑而權重也。司徒掌邦教，冢宰掌邦治，皆卿也。膳夫，上士，掌王之飲食膳羞者也。內史，中大夫，掌爵禄廢置，殺生予奪之法者也。趣馬，中士，掌王馬之政者也。師氏，亦中大夫，掌司朝得失之事者也。美色曰豔，豔妻，即<span class="name">褒姒</span>也。煽，熾也。方處，方居其所，未變徙也。<br/>
　　言所以致變異者，由小人用事於外，而嬖妾蠱惑王心於內，以為之主故也。</small><br/>
　　抑此<span class="name">皇父</span>，豈曰不時。胡為我作，不即我謀<small about="#mwt401" typeof="mw:Transclusion">叶謨悲反</small>。徹我牆屋，田卒汙<small about="#mwt402" typeof="mw:Transclusion">音烏</small>萊<small about="#mwt403" typeof="mw:Transclusion">叶陵之反</small>。曰予不戕<small about="#mwt404" typeof="mw:Transclusion">音牆</small>，禮則然矣<small about="#mwt405" typeof="mw:Transclusion">叶於姬反</small>。<br/>
　　<small typeof="mw:Transclusion">賦也。抑，發語辭。時，農隙之時也。作，動。即，就。卒，盡也。汙，停水也。萊，草穢也。戕，害也。<br/>
　　言<span class="name">皇父</span>不自以為不時，欲動我以徙，而不與我謀。乃遽徹我牆屋，使我田不獲治，卑者汙而高者萊。又曰：非我戕汝，乃下供上役之常禮耳。</small><br/>
　　<span class="name">皇父</span><small about="#mwt406" typeof="mw:Transclusion">音甫</small>孔聖，作都于<span class="place">向</span><small about="#mwt407" typeof="mw:Transclusion">去聲</small>。擇三有事，亶侯多藏<small about="#mwt408" typeof="mw:Transclusion">去聲</small>。不憖<small about="#mwt409" typeof="mw:Transclusion">魚覲反</small>遺一老，俾守我王<small about="#mwt410" typeof="mw:Transclusion">叶于放反</small>。擇有車馬，以居徂<span class="place">向</span>。<br/>
　　<small about="#mwt411" typeof="mw:Transclusion">賦也。孔，甚也。聖，通明也。都，大邑也。<span class="dynasty">周</span>禮，畿內大都方百里，小都方五十里，皆天子公卿所封也。<span class="place">向</span>，地名，在<span class="place">東都</span>畿內，今<span class="place">孟州</span><span class="place">河陽縣</span>是也。三有事，三卿也。亶，信。侯，維。藏，蓄也。憖者，心不欲而自强之辭。有車馬者，亦富民也。徂，往也。<br/>
　　言<span class="name">皇父</span>自以為聖，而作都則不求賢，而但取富人以為卿。又不自强留一人，以衛天子。但有車馬者，則悉與俱往，不忠於上，而但知貪利以自私也。</small><br/>
　　黽<small about="#mwt412" typeof="mw:Transclusion">音敏</small>勉從事，不敢告勞。無罪無辜，讒口囂囂<small about="#mwt413" typeof="mw:Transclusion">音翱</small>。下民之孽<small about="#mwt414" typeof="mw:Transclusion">音蘖</small>，匪降自天<small about="#mwt415" typeof="mw:Transclusion">叶鐵因反</small>。噂<small about="#mwt416" typeof="mw:Transclusion">音撙</small>沓<small about="#mwt417" typeof="mw:Transclusion">音遝</small>背<small about="#mwt418" typeof="mw:Transclusion">音佩</small>憎，職競由人。<br/>
　　<small about="#mwt419" typeof="mw:Transclusion">賦也。囂，衆多貌。孽，災害也。噂，聚也。沓，重複也。職，主。競，力也。<br/>
　　言黽勉從<span class="name">皇父</span>之役，未嘗敢告勞也，猶且無罪而遭讒。然下民之孽，非天之所為也。噂噂沓沓，多言以相說，而背則相憎，專力為此者，皆由讒口之人耳。</small><br/>
　　悠悠我里，亦孔之痗<small about="#mwt420" typeof="mw:Transclusion">音妹，叶呼洧反</small>。四方有羨<small about="#mwt421" typeof="mw:Transclusion">徐面反</small>，我獨居憂。民莫不逸，我獨不敢休。天命不徹<small about="#mwt422" typeof="mw:Transclusion">叶直質反</small>，我不敢傚我友自逸。<br/>
　　<small about="#mwt423" typeof="mw:Transclusion">賦也。悠悠，憂也。里，居。痗，病。羡，餘。逸，樂。徹，均也。<br/>
　　當是之時，天下病矣，而獨憂我里之甚病。且以為四方皆有餘，而我獨憂，衆人皆得逸豫，而我獨勞者，以<span class="name">皇父</span>病之，而被禍尤甚故也。然此乃天命之不均，吾豈敢不安於所遇，而必傚我友之自逸哉。</small><br/>
　　<span class="book-name">十月之交</span>八章，章八句。<br/>
　　<span id="yu_wu_zheng-n727" about="#mwt383" typeof="mw:Transclusion" class="header">浩浩昊天</span>，不駿其德。降喪<small about="#mwt425" typeof="mw:Transclusion">去聲</small>饑饉<small about="#mwt426" typeof="mw:Transclusion">音覲</small>，斬伐四國<small about="#mwt427" typeof="mw:Transclusion">叶于逼反</small>。旻天疾威，弗慮弗圖。舍<small about="#mwt428" typeof="mw:Transclusion">音赦</small>彼有罪，既伏其辜。若此無罪，淪胥以鋪<small about="#mwt429" typeof="mw:Transclusion">平聲</small>。<br/>
　　<small typeof="mw:Transclusion">賦也。浩浩，廣大也。昊，亦廣大之意。駿，大。徳，惠也。榖不熟曰饑，蔬不熟曰饉。疾威，猶暴虐也。慮、圖，皆謀也。舍，置。淪，陷。胥，相。鋪，徧也。<br/>
　　此時饑饉之後，群臣離散，其不去者，作詩以責去者。故推本而言昊天，不大其惠，降此饑饉，而殺伐四國之人。如何旻天曾不思慮圖謀，而遽為此乎。彼有罪而饑死，則是既伏其辜矣，舍之可也。此無罪者，亦相與而陷於死亡，則如之何哉。</small><br/>
　　<span class="name">周</span>宗既滅，靡所止戾。正大夫離居，莫知我勩<small about="#mwt430" typeof="mw:Transclusion">音異</small>。三事大夫，莫肯夙夜<small about="#mwt431" typeof="mw:Transclusion">叶弋灼反</small>。邦君諸侯，莫肯朝夕<small about="#mwt432" typeof="mw:Transclusion">叶祥龠反</small>。庶曰式臧，覆<small about="#mwt433" typeof="mw:Transclusion">音福</small>出為惡。<br/>
　　<small about="#mwt434" typeof="mw:Transclusion">賦也。宗，族姓也。戾，定也。正，長也。<span class="book-name">周官</span>八職，一曰正，謂六官之長，皆上大夫也。離居，蓋以饑饉散去，而因以避讒譖之禍也。我，不去者自我也。勩，勞也。三事，三公也。大夫，六卿及中下大夫也。臧，善。覆，反也。<br/>
　　言將有易姓之禍，其兆已見，而天變人離又如此。庶幾曰王改而為善，乃覆出為惡而不悛也。或曰：疑此亦東遷後詩也。</small><br/>
　　如何昊天<small about="#mwt435" typeof="mw:Transclusion">叶鐵因反</small>，辟言不信<small about="#mwt436" typeof="mw:Transclusion">叶斯人反</small>。如彼行邁，則靡所臻。凡百君子，各敬爾身。胡不相畏，不畏于天。<br/>
　　<small about="#mwt437" typeof="mw:Transclusion">賦也。如何昊天，呼天而訴之也。辟，法。臻，至也。凡百君子，指群臣也。<br/>
　　言如何乎昊天也，法度之言而不聽信，則如彼行往而無所底至也。然凡百君子，豈可以王之為惡而不敬其身哉。不敬爾身，不相畏也。不相畏，不畏天也。</small><br/>
　　戎成不退<small about="#mwt438" typeof="mw:Transclusion">叶吐類反</small>，饑成不遂。曾<small about="#mwt439" typeof="mw:Transclusion">音層</small>我暬<small about="#mwt440" typeof="mw:Transclusion">音薛</small>御，憯憯<small about="#mwt441" typeof="mw:Transclusion">音慘</small>日瘁<small about="#mwt442" typeof="mw:Transclusion">音悴</small>。凡百君子，莫肯用訊<small about="#mwt443" typeof="mw:Transclusion">叶息悴反</small>。聽言則答，譖言則退。<br/>
　　<small about="#mwt444" typeof="mw:Transclusion">賦也。戎，兵。遂，進也。<span class="book-name">易</span>曰「不能退，不能遂」是也。暬御，近侍也。<span class="book-name">國語</span>曰「居寢有暬御之箴」，蓋如<span class="dynasty">漢</span>侍中之官也。憯憯，憂貌。瘁，病。訊，告也。<br/>
　　言兵寇已成，而王之為惡不退。饑饉已成，而王之遷善不遂。使我暬御之臣，憂之而慘慘日瘁也。凡百君子，莫肯以是告王者。雖王有問而欲聽其言，則亦答之而已，不敢盡言也。一有譖言及己，則皆退而離居，莫肯夙夜朝夕於王矣。其意若曰：王雖不善，而君臣之義，豈可以若是恝乎。</small><br/>
　　哀哉不能言，匪舌是出<small about="#mwt445" typeof="mw:Transclusion">音脆</small>，維躬是瘁。哿<small about="#mwt446" typeof="mw:Transclusion">音可</small>矣能言，巧言如流，俾躬處休。<br/>
　　<small about="#mwt447" typeof="mw:Transclusion">賦也。出，出之也。瘁，病。哿，可也。<br/>
　　言之忠者，當世之所謂不能言者也，故非但出諸口，而適以瘁其躬。佞人之言，當世所謂能言者也，故巧好其言，如水之流，無所凝滯，而使其身處於安樂之地。蓋亂世昏主，惡忠直而好諛佞類如此，詩人所以深歎之也。</small><br/>
　　維曰于仕，孔棘且殆<small about="#mwt448" typeof="mw:Transclusion">叶養里反</small>。云不可使，得罪于天子<small about="#mwt449" typeof="mw:Transclusion">叶獎里反</small>。亦云可使，怨及朋友<small about="#mwt450" typeof="mw:Transclusion">叶羽已反</small>。<br/>
　　<small typeof="mw:Transclusion">賦也。于，往。棘，急。殆，危也。<br/>
　　<span class="name">蘇氏</span>曰：「人皆曰往仕耳，曾不知仕之急且危也。當是之時，直道者，王之所謂不可使，而枉道者，王之所謂可使也。直道者得罪于君，而枉道者見怨于友，此仕之所以難也」。</small><br/>
　　謂爾遷于王都，曰予未有室家<small about="#mwt451" typeof="mw:Transclusion">叶古胡反</small>。鼠思<small about="#mwt452" typeof="mw:Transclusion">去聲</small>泣血<small about="#mwt453" typeof="mw:Transclusion">叶虛屈反</small>，無言不疾。昔爾出居，誰從作爾室。<br/>
　　<small about="#mwt454" typeof="mw:Transclusion">賦也。爾，謂離居者。鼠思，猶言癙憂也。<br/>
　　當是時，言之難能，而仕之多患如此，故群臣有去者，有居者。居者不忍王之無臣，己之無徒。則告去者，使復還于王都。去者不聽，而托於無家以拒之。至於憂思泣血，有無言而不痛疾者，蓋其懼禍之深，至於如此。然所謂無家者，則非其情也。故詰之曰：「昔爾之去也，誰為爾作室者，而今以是辭我哉」。</small><br/>
　　<span class="book-name">雨無正</span>七章，二章章十句，二章章八句，三章章六句。<br/>
　　<small about="#mwt455" typeof="mw:Transclusion"><span class="name">歐陽公</span>曰：「古之人於詩，多不命題，而篇名往往無義例。其或有命名者，則必述詩之意，如<span class="book-name">巷伯</span>、<span class="book-name">常武</span>之類是也。今<span class="book-name">雨無正</span>之名，據<span class="book-name">序</span>所言，與詩絶異，當闕其所疑」。<span class="place">元城</span><span class="name">劉氏</span>曰：「嘗讀<span class="book-name">韓詩</span>，有<span class="book-name">雨無極</span>篇，<span class="book-name">序</span>云：『<span class="book-name">雨無極</span>，正大夫刺<span class="name">幽王</span>也』。至其詩之文，則比<span class="book-name">毛詩</span>篇首多『雨無其極，傷我稼穡』八字」。愚按：<span class="name">劉</span>說似有理，然第一、二章，本皆十句，今遽增之，則長短不齊，非詩之例。又，此詩實正大夫離居之後，暬御之臣所作。其曰「正大夫刺<span class="name">幽王</span>」者，亦非是。且其為<span class="name">幽王</span>詩，亦未有所考也。</small><br/>
　　<span class="book-name">祈父之什</span>十篇，六十四章，四百二十六句。<br/>
　　<span id="xiao_min_zhi_shen_er_zhi_wu-n729" about="#mwt456" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#xiao_min_zhi_shen_er_zhi_wu-n729" class="mw-selflink-fragment">小旻之什二之五</a></span><br/>
　　<span id="xiao_min-n729" about="#mwt456" typeof="mw:Transclusion" class="header">旻天疾威</span>，敷于下土。謀猶回遹<small about="#mwt457" typeof="mw:Transclusion">音聿</small>，何日斯沮<small about="#mwt458" typeof="mw:Transclusion">上聲</small>。謀臧不從，不臧覆用<small about="#mwt459" typeof="mw:Transclusion">叶于封反</small>。我視謀猶，亦孔之邛<small about="#mwt460" typeof="mw:Transclusion">音笻</small>。<br/>
　　<small typeof="mw:Transclusion">賦也。旻，幽遠之意。敷，布。猶，謀。回，邪。遹，辟。沮，止。臧，善。覆，反。邛，病也。<br/>
　　大夫以王惑於邪謀，不能斷以從善，而作此詩。言旻天之疾威，布于下土，使王之謀猶邪辟，無日而止。謀之善者則不從，而其不善者反用之。故我視其謀，猶亦甚病也。</small><br/>
　　潝潝<small about="#mwt461" typeof="mw:Transclusion">音吸</small>訿訿<small about="#mwt462" typeof="mw:Transclusion">音紫</small>，亦孔之哀<small about="#mwt463" typeof="mw:Transclusion">叶於希反</small>。謀之其臧，則具是違。謀之不臧，則具是依。我視謀猶，伊于胡底<small about="#mwt464" typeof="mw:Transclusion">音抵，叶都黎反</small>。<br/>
　　<small typeof="mw:Transclusion">賦也。潝潝，相和也。訿訿，相詆也。具，俱。底，至也。<br/>
　　言小人同而不和，其慮深矣。然於謀之善者則違之，其不善者則從之，亦何能有所定乎。</small><br/>
　　我龜既厭，不我告猶<small about="#mwt465" typeof="mw:Transclusion">叶于救反</small>。謀夫孔多，是用不集<small about="#mwt466" typeof="mw:Transclusion"><span class="book-name">韓詩</span>作「就」，叶疾救反</small>。發言盈庭，誰敢執其咎<small about="#mwt467" typeof="mw:Transclusion">叶巨又反</small>。如匪行邁謀，是用不得于道<small about="#mwt468" typeof="mw:Transclusion">叶徒候反</small>。<br/>
　　<small typeof="mw:Transclusion">賦也。集，成也。<br/>
　　卜筮數則瀆，而龜厭之，故不復告其所圖之吉凶。謀夫衆則是非相奪，而莫適所從，故所謀終亦不成。蓋發言盈庭，各是其是，無肯任其責而決之者。猶不行不邁，而坐謀所適。謀之雖審，而亦何得於道路哉。</small><br/>
　　哀哉為猶，匪先民是程，匪大猶是經。維邇言是聽<small about="#mwt469" typeof="mw:Transclusion">叶平聲</small>，維邇言是爭<small about="#mwt470" typeof="mw:Transclusion">叶側陘反</small>。如彼築室于道謀，是用不潰于成。<br/>
　　<small about="#mwt471" typeof="mw:Transclusion">賦也。先民，古之聖賢也。程，法。猶，道。經，常。潰，遂也。<br/>
　　言哀哉今之為謀，不以先民為法，不以大道為常，其所聽而爭者，皆淺末之言。以是相持，如將築室，而與行道之人謀之，人人得為異論，其能有成也哉。古語曰：「作舍道邊，三年不成」，蓋出於此。</small><br/>
　　國雖靡止，或聖或否<small about="#mwt472" typeof="mw:Transclusion">叶補美反</small>。民雖靡膴<small about="#mwt473" typeof="mw:Transclusion">音呼</small>，或哲或謀<small about="#mwt474" typeof="mw:Transclusion">叶莫徒反</small>，或肅或艾<small about="#mwt475" typeof="mw:Transclusion">音乂</small>。如彼泉流，無淪胥以敗<small about="#mwt476" typeof="mw:Transclusion">叶蒲寐反</small>。<br/>
　　<small typeof="mw:Transclusion">賦也。止，定也。聖，通明也。膴，大也，多也。艾，與乂同，治也。淪，陷。胥，相也。<br/>
　　言國論雖不定，然有聖者焉，有否者焉。民雖不多，然有哲者焉，有謀者焉，有肅者焉，有艾者焉。但王不用善，則雖有善者，不能自存，將如泉流之不反，而淪胥以至於敗矣。聖、哲、謀、肅、艾，即<span class="book-name">洪範</span>五事之德。豈作此詩者，亦傳<span class="name">箕子</span>之學也與。</small><br/>
　　不敢暴虎，不敢馮<small about="#mwt477" typeof="mw:Transclusion">叶皮冰反</small>河。人知其一，莫知其他<small about="#mwt478" typeof="mw:Transclusion">音拖</small>。戰戰兢兢，如臨深淵<small about="#mwt479" typeof="mw:Transclusion">叶一均反</small>，如履薄冰。<br/>
　　<small about="#mwt480" typeof="mw:Transclusion">賦也。徒搏曰暴，徒涉曰馮，如馮几然也。戰戰，恐也。兢兢，戒也。如臨深淵，恐墜也。如履薄冰，恐陷也。<br/>
　　衆人之慮，不能及遠。暴虎馮河之患，近而易見，則知避之。喪國亡家之禍，隱於無形，則不知以為憂也。故曰：「戰戰兢兢，如臨深淵，如履薄冰」，懼及其禍之辭也。</small><br/>
　　<span class="book-name">小旻</span>六章，三章章八句，三章章七句。<br/>
　　<small about="#mwt481" typeof="mw:Transclusion"><span class="book-name">蘇氏</span>曰：「<span class="book-name">小旻</span>、<span class="book-name">小宛</span>、<span class="book-name">小弁</span>、<span class="book-name">小明</span>四詩，皆以『小』名篇，所以别其為<span class="book-name">小雅</span>也。其在<span class="book-name">小雅</span>者謂之『小』，故其在<span class="book-name">大雅</span>者，謂之<span class="book-name">召旻</span>、<span class="book-name">大明</span>，獨『宛』、『弁』闕焉。意者<span class="book-name">孔子</span>刪之矣。雖去其大，而其小者猶謂之小，蓋即用其舊也」。</small><br/>
　　<span id="wan" about="#mwt482" typeof="mw:Transclusion" class="header">宛<small about="#mwt483" typeof="mw:Transclusion">音苑</small>彼鳴鳩</span>，翰飛戾天<small about="#mwt484" typeof="mw:Transclusion">叶鐵因反</small>。我心憂傷，念昔先人。明發不寐，有懷二人。<br/>
　　<small about="#mwt485" typeof="mw:Transclusion">興也。宛，小貌。鳴鳩，斑鳩也。翰，羽。戾，至也。明發，謂將旦而光明開發也。二人，父母也。<br/>
　　此大夫遭時之亂，而兄弟相戒以免禍之詩。故言彼宛然之小鳥，亦翰飛而至於天矣。則我心之憂傷，豈能不念昔之先人哉。是以明發不寐，而有懷乎父母也。言此以為相戒之端。</small><br/>
　　人之齊聖，飲酒溫克。彼昏不知，壹醉日富<small about="#mwt486" typeof="mw:Transclusion">叶筆力反</small>。各敬爾儀，天命不又<small about="#mwt487" typeof="mw:Transclusion">叶夷益反</small>。<br/>
　　<small typeof="mw:Transclusion">賦也。齊，肅也。聖，通明也。克，勝也。富，猶甚也。又，復也。<br/>
　　言齊聖之人，雖醉猶溫恭自持以勝，所謂「<span title="論語·子罕第九：子曰：「出則事公卿，入則事父兄，喪事不敢不勉，不爲酒困，何有於我哉。」" class="source">不為酒困</span>」也。彼昏然而不知者，則一於醉而日甚矣。於是言各敬謹爾之威儀，天命已去，將不復來，不可以不恐懼也。時王以酒敗德，臣下化之，故此兄弟相戒，首以為說。</small><br/>
　　中原有菽<small about="#mwt488" typeof="mw:Transclusion">音叔</small>，庶民采<small about="#mwt489" typeof="mw:Transclusion">叶此禮反</small>之。螟<small about="#mwt490" typeof="mw:Transclusion">音冥</small>蛉<small about="#mwt491" typeof="mw:Transclusion">音零</small>有子，蜾<small about="#mwt492" typeof="mw:Transclusion">音果</small>蠃<small about="#mwt493" typeof="mw:Transclusion">音裸</small>負<small about="#mwt494" typeof="mw:Transclusion">叶蒲美反</small>之。教誨爾子，式榖似<small about="#mwt495" typeof="mw:Transclusion">叶養里反</small>之。<br/>
　　<small about="#mwt496" typeof="mw:Transclusion">興也。中原，原中也。菽，大豆也。螟蛉，桑上小青蟲也，似步屈。蜾蠃，土蜂也，似蜂而小腰，取桑蟲，負之於木空中，七日而化為其子。式，用。榖，善也。<br/>
　　中原有菽，則庶民采之矣，以興善道人皆可行也。螟蛉有子，則蜾蠃負之，以興不似者可教而似也。教誨爾子，則用善而似之可也。善也，似也，終上文兩句所興而言也。戒之以不惟獨善其身，又當教其子，使為善也。</small><br/>
　　題<small about="#mwt497" typeof="mw:Transclusion">音涕</small>彼脊令<small about="#mwt498" typeof="mw:Transclusion">音零</small>，載飛載鳴。我日斯邁，而月斯征。夙興夜寐，無忝爾所生<small about="#mwt499" typeof="mw:Transclusion">叶桑經反</small>。<br/>
　　<small typeof="mw:Transclusion">興也。題，視也。脊令飛則鳴，行則搖。載，則。而，汝。忝，辱也。<br/>
　　視彼脊令，則且飛而且鳴矣。我既日斯邁，則汝亦月斯征矣。言當各務努力，不可暇逸取禍，恐不及相救恤也。夙興夜寐，各求無辱於父母而已。</small><br/>
　　交交桑扈<small about="#mwt500" typeof="mw:Transclusion">音户</small>，率場啄粟。哀我填<small about="#mwt502" typeof="mw:Transclusion">音顛</small>寡，宜岸宜獄。握粟出卜，自何能榖。<br/>
　　<small about="#mwt503" typeof="mw:Transclusion">興也。交交，往來之貌。桑扈，竊脂也，俗呼青觜，肉食，不食粟。填，與瘨同，病也。岸，亦獄也。<span class="book-name">韓詩</span>作「犴」。鄉亭之繫曰犴，朝廷曰獄。<br/>
　　扈不食粟，而今則率場啄粟矣。病寡不宜岸獄，今則宜岸宜獄矣。言王不恤鰥寡，喜陷之於刑辟也。然不可不求所以自善之道，故握持其粟，出而卜之，曰：何自而能善乎。言握粟，以見其貧窶之甚。</small><br/>
　　溫溫恭人，如集于木。惴惴<small about="#mwt504" typeof="mw:Transclusion">音贅</small>小心，如臨于谷。戰戰兢兢，如履薄冰。<br/>
　　<small about="#mwt505" typeof="mw:Transclusion">賦也。溫溫，和柔貌。如集于木，恐隊也。如臨于谷，恐隕也。</small><br/>
　　<span class="book-name">小宛</span>六章，章六句。<br/>
　　<small about="#mwt507" typeof="mw:Transclusion">此詩之辭，最為明白，而意極懇至。說者必欲為刺王之言，故其說穿鑿破碎，無理尤甚。今悉改定，讀者詳之。</small><br/>
　　<span id="bian-n731" about="#mwt508" typeof="mw:Transclusion" class="header">弁<small about="#mwt509" typeof="mw:Transclusion">音盤</small>彼鸒<small about="#mwt510" typeof="mw:Transclusion">音豫</small>斯</span><small about="#mwt511" typeof="mw:Transclusion">叶先齎反</small>，歸飛提提<small about="#mwt512" typeof="mw:Transclusion">音匙</small>。民莫不榖，我獨于罹。何辜于天，我罪伊何。心之憂矣，云如之何。<br/>
　　<small about="#mwt513" typeof="mw:Transclusion">興也。弁，飛拊翼貌。鸒，雅烏也，小而多群，腹下白，江東呼為鴨烏。斯，語辭也。提提，群飛安閒之貌。榖，善。罹，憂也。<br/>
　　舊說，<span class="name">幽王</span>太子<span class="name">宜臼</span>被廢，而作此詩。言弁彼鸒斯，則歸飛提提矣。民莫不善，而我獨于憂，則鸒斯之不如也。「何辜于天，我罪伊何」者，怨而慕也。<span class="name">舜</span>號泣于旻天曰：「父母之不我愛，於我何哉。」蓋如此矣。「心之憂矣，云如之何」，則知其無可奈何而安之之辭也。</small><br/>
　　踧踧<small about="#mwt514" typeof="mw:Transclusion">音笛</small>周道<small about="#mwt515" typeof="mw:Transclusion">叶徒苟反</small>，鞠<small about="#mwt516" typeof="mw:Transclusion">音菊</small>為茂草<small about="#mwt517" typeof="mw:Transclusion">叶此苟反</small>。我心憂傷，惄<small about="#mwt518" typeof="mw:Transclusion">音溺</small>焉如擣<small about="#mwt519" typeof="mw:Transclusion">音搗，叶丁口反</small>。假寐永歎，維憂用老<small about="#mwt520" typeof="mw:Transclusion">叶魯口反</small>。心之憂矣，疢<small about="#mwt521" typeof="mw:Transclusion">音趂</small>如疾首。<br/>
　　<small about="#mwt522" typeof="mw:Transclusion">興也。踧踧，平易也。周道，大道也。鞠，窮。惄，思。擣，舂也。不脱衣冠而寐，曰假寐。瘐，猶疾也。<br/>
　　踧踧周道，則將鞠為茂草矣。我心憂傷，則惄焉如擣矣。精神憒眊，至於假寐之中而不忘永歎。憂之之深，是以未老而老也。疢如疾首，則又憂之甚矣。</small><br/>
　　維桑與梓<small about="#mwt523" typeof="mw:Transclusion">叶獎里反</small>，必恭敬止。靡瞻匪父，靡依匪母<small about="#mwt524" typeof="mw:Transclusion">叶滿彼反</small>。不屬<small about="#mwt525" typeof="mw:Transclusion">音燭</small>于毛，不離于裏。天之生我，我辰安在<small about="#mwt526" typeof="mw:Transclusion">叶此里反</small>。<br/>
　　<small typeof="mw:Transclusion">興也。桑、梓二木，古者五畝之宅，樹之牆下，以遺子孫，給蠶食，具器用者也。瞻者，尊而仰之。依者，親而倚之。屬，連也。毛，膚體之餘氣末屬也。離，麗也。裏，心腹也。辰，猶時也。<br/>
　　言桑梓父母所植，尚且必加恭敬，况父母至尊至親，宜莫不瞻依也。然父母之不我愛，豈我不屬于父母之毛乎，豈我不離于父母之裏乎。無所歸咎，則推之於天曰：豈我生時不善哉，何不祥至是也。</small><br/>
　　菀<small about="#mwt527" typeof="mw:Transclusion">音鬱</small>彼柳斯，嗚蜩<small about="#mwt528" typeof="mw:Transclusion">音條</small>嘒嘒。有漼<small about="#mwt529" typeof="mw:Transclusion">千罪反</small>者淵，萑<small about="#mwt530" typeof="mw:Transclusion">音丸</small>葦淠淠<small about="#mwt531" typeof="mw:Transclusion">音譬</small>。譬彼舟流，不知所届<small about="#mwt532" typeof="mw:Transclusion">音戒</small>。心之憂矣，不遑假寐。<br/>
　　<small about="#mwt533" typeof="mw:Transclusion">興也。菀，茂盛貌。蜩，蟬也。嘒嘒，聲也。漼，深貌。淠淠，衆也。届，至。遑，暇也。<br/>
　　菀彼柳斯，則鳴蜩嘒嘒矣。有漼者淵，則萑葦淠淠矣。今我獨見棄逐，如舟之流於水中，不知其何所至乎。是以憂之之深，昔猶假寐，而今不暇也。</small><br/>
　　鹿斯之奔，維足伎伎<small about="#mwt534" typeof="mw:Transclusion">音祈</small>。雉之朝雊<small about="#mwt535" typeof="mw:Transclusion">音姤</small>，尚求其雌<small about="#mwt536" typeof="mw:Transclusion">叶千西反</small>。譬彼壞<small about="#mwt537" typeof="mw:Transclusion">音瘣</small>木，疾用無枝。心之憂矣，寧莫之知。<br/>
　　<small about="#mwt538" typeof="mw:Transclusion">興也。伎伎，舒貌。宜疾而舒，留其群也。雊，雉鳴也。壞，傷病也。寧，猶何也。<br/>
　　鹿斯之奔，則足伎伎然。雉之朝雊，亦知求其妃匹。今我獨見棄逐，如傷病之木，憔悴而無枝，是以憂之，而人莫之知也。</small><br/>
　　相<small about="#mwt539" typeof="mw:Transclusion">去聲</small>彼投兔，尚或先<small about="#mwt540" typeof="mw:Transclusion">去聲，叶蘇晉反</small>之。行有死人，尚或墐<small about="#mwt541" typeof="mw:Transclusion">音覲</small>之。君子秉心，維其忍之。心之憂矣，涕既隕<small about="#mwt542" typeof="mw:Transclusion">音蘊</small>之。<br/>
　　<small about="#mwt543" typeof="mw:Transclusion">興也。相，視。投，奔。行，道。墐，埋。秉，執。隕，墜也。<br/>
　　相彼被逐而投人之兔，尚或有哀其窮而先脱之者。道有死人，尚或有哀其暴露而埋藏之者。蓋皆有不忍之心焉。今王信讒，棄逐其子，曾視投兔、死人之不如，則其秉心亦忍矣。是以心憂而涕隕也。</small><br/>
　　君子信讒，如或醻<small about="#mwt544" typeof="mw:Transclusion">叶市救反</small>之。君子不惠，不舒究之。伐木掎<small about="#mwt545" typeof="mw:Transclusion">音己，叶居何反</small>矣，析薪杝<small about="#mwt546" typeof="mw:Transclusion">音侈，叶湯何反</small>矣。舍<small about="#mwt547" typeof="mw:Transclusion">音捨</small>彼有罪，予之佗<small about="#mwt548" typeof="mw:Transclusion">音唾，叶湯何反</small>矣。<br/>
　　<small about="#mwt549" typeof="mw:Transclusion">賦而興也。醻，報。惠，愛。舒，緩。究，察也。掎，倚也，以物倚其巔也。杝，隨其理也。佗，加也。<br/>
　　言王惟讒是聽，如受醻爵，得即飲之，曾不加惠愛，舒緩而究察之。夫苟舒緩而究察之，則讒者之情得矣。伐木者尚倚其巔，析薪者尚隨其理，皆不妄挫折之。今乃舍彼有罪之譖人，而加我以非其罪，曾伐木析薪之不若也。此則興也。</small><br/>
　　莫高匪山<small about="#mwt550" typeof="mw:Transclusion">叶所旃反</small>，莫浚<small about="#mwt551" typeof="mw:Transclusion">音濬</small>匪泉。君子無易<small about="#mwt552" typeof="mw:Transclusion">去聲</small>由言，耳屬<small about="#mwt553" typeof="mw:Transclusion">音燭</small>于垣。無逝我梁，無發我笱。我躬不閱，遑恤我後。<br/>
　　<small about="#mwt554" typeof="mw:Transclusion">賦而比也。山極高矣，而或陟其巔。泉極深矣，而或入其底。故君子不可易於其言，恐耳屬于垣者，有所觀望左右，而生讒譖也。王於是卒以<span class="name">褒姒</span>為后，<span class="name">伯服</span>為太子，故告之曰：「無逝我梁，無發我笱。我躬不閱，遑恤我後」，蓋比辭也。<span class="place">東萊</span><span class="name">呂氏</span>曰：「<span class="name">唐徳宗</span>將廢太子而立<span class="name">舒王</span>，<span class="name">李泌</span>諫之，且曰：『願陛下還宮勿露此意，左右聞之，將樹功於<span class="name">舒王</span>，太子危矣』。此正『君子無易由言，耳屬于垣』之謂也。<span class="book-name">小弁</span>之作，太子既廢矣，而猶云爾者，蓋推本亂之所由生，言語以為階也」。</small><br/>
　　<span class="book-name">小弁</span>八章，章八句。<br/>
　　<small about="#mwt556" typeof="mw:Transclusion"><span class="name">幽王</span>娶于申，生太子<span class="name">宜臼</span>。後得<span class="name">褒姒</span>而惑之，生子<span class="name">伯服</span>，信其讒，黜<span class="name">申后</span>，逐<span class="name">宜臼</span>。而<span class="name">宜臼</span>作此以自怨也。<span class="book-name">序</span>以為太子之傅述太子之情，以為是詩，不知其何所據也。<span class="book-name">傳</span>曰：「<span class="name">高子</span>曰『<span class="book-name">小弁</span>，小人之詩也』。<span class="name">孟子</span>曰：『何以言之』，曰：『怨』，曰：『固哉，<span class="name">高叟</span>之為詩也。有人於此，<span class="place">越</span>人關弓而射之，則己談笑而道之，無他，疏之也。其兄關弓而射之，則己垂涕泣而道之，無他，戚之也。<span class="book-name">小弁</span>之怨，親親也。親親，仁也。固矣夫，高叟之為詩也』，曰：『<span class="book-name">凱風</span>何以不怨』，曰：『<span class="book-name">凱風</span>，親之過小者也。<span class="book-name">小弁</span>，親之過大者也。親之過大而不怨，是愈疏也。親之過小而怨，是不可磯也。愈疏，不孝也。不可磯，亦不孝也。<span class="book-name">孔子</span>曰：「<span class="name">舜</span>其至孝矣，五十而慕。」』」</small><br/>
　　<span id="you_you_hao_tian_yue_fu_mu_qie-n733" about="#mwt557" typeof="mw:Transclusion" class="header">悠悠昊天</span>，曰父母且<small about="#mwt558" typeof="mw:Transclusion">音疽</small>。無罪無辜，亂如此憮<small about="#mwt559" typeof="mw:Transclusion">音呼</small>。昊天已威<small about="#mwt560" typeof="mw:Transclusion">叶紆胃反</small>，予慎無罪<small about="#mwt561" typeof="mw:Transclusion">叶音悴</small>。昊天泰憮，予慎無辜。<br/>
　　<small about="#mwt562" typeof="mw:Transclusion">賦也。悠悠，遠大之貌。且，語辭。憮，大也。已、泰，皆甚也。慎，審也。<br/>
　　大夫傷於讒，無所控告，而訴之於天曰：悠悠昊天，為人之父母，胡為使無罪之人，遭亂如此其大也。昊天之威已甚矣，我審無罪也。昊天之威甚大矣，我審無辜也。此訴而求免之辭也。</small><br/>
　　亂之初生，僭<small about="#mwt563" typeof="mw:Transclusion">音譖</small>始既涵<small about="#mwt564" typeof="mw:Transclusion">音含</small>。亂之又生，君子信讒。君子如怒<small about="#mwt565" typeof="mw:Transclusion">叶奴五反</small>，亂庶遄<small about="#mwt566" typeof="mw:Transclusion">音椽</small>沮<small about="#mwt567" typeof="mw:Transclusion">上聲</small>。君子如祉<small about="#mwt568" typeof="mw:Transclusion">音恥</small>，亂庶遄已。<br/>
　　<small about="#mwt569" typeof="mw:Transclusion">賦也。僭始，不信之端也。涵，容受也。君子，指王也。遄，疾。沮，止也。祉，猶喜也。<br/>
　　言亂之所以生者，由讒人以不信之言始入，而王涵容，不察其真偽也。亂之又生者，則既信其讒言而用之矣。君子見讒人之言，若怒而責之，則亂庶幾遄沮矣。見賢者之言，若喜而納之，則亂庶幾遄已矣。今涵容不斷，讒信不分，是以讒者益勝，而君子益病也。<span class="name">蘇氏</span>曰：「小人為讒於其君，必以漸入之。其始也，進而嘗之，君容之而不拒，知言之無忌，於是復進，既而君信之，然後亂成」。</small><br/>
　　君子屢盟<small about="#mwt570" typeof="mw:Transclusion">叶莫郎反</small>，亂是用長<small about="#mwt571" typeof="mw:Transclusion">上聲，叶直良反</small>。君子信盜，亂是用暴。盜言孔甘，亂是用餤<small about="#mwt572" typeof="mw:Transclusion">音談</small>。匪其止共<small about="#mwt573" typeof="mw:Transclusion">音恭</small>，維王之邛<small about="#mwt574" typeof="mw:Transclusion">音笻</small>。<br/>
　　<small typeof="mw:Transclusion">賦也。屢，數也。盟，邦國有疑，則殺牲歃血，告神以相要束也。盜，指讒人也。餤，進。邛，病也。<br/>
　　言君子不能已亂，而屢盟以相要，則亂是用長矣。君子不能堲讒，而信盗以為虐，則亂是用暴矣。讒言之美，如食之甘，使人嗜之而不厭，則亂是用進矣。然此讒人，不能供其職事，徒以為王之病而已。夫良藥苦口而利於病，忠言逆耳而利於行。維其言之甘而悦焉，則其國豈不殆哉。</small><br/>
　　奕奕寢廟，君子作之。秩秩大猷，聖人莫之。他人有心，予忖度之。躍躍<small about="#mwt575" typeof="mw:Transclusion">音笛</small>毚<small about="#mwt576" typeof="mw:Transclusion">音殘</small>兔，遇犬獲<small about="#mwt577" typeof="mw:Transclusion">叶黃郭反</small>之。<br/>
　　<small about="#mwt578" typeof="mw:Transclusion">興而比也。奕奕，大也。秩秩，序也。猷，道。莫，定也。躍躍，跳疾貌。毚，狡也。<br/>
　　奕奕寢廟，則君子作之。秩秩大猷，則聖人莫之。以興他人有心，則予得而忖度之。而又以「躍躍毚兔，遇犬獲之」比焉。反覆興比，以見讒人之心，我皆得之，不能隱其情也。</small><br/>
　　荏<small about="#mwt579" typeof="mw:Transclusion">音餁</small>染柔木，君子樹<small about="#mwt580" typeof="mw:Transclusion">叶上主反</small>之。往來行言，心焉數之。蛇蛇<small about="#mwt581" typeof="mw:Transclusion">音移</small>碩言，出自口<small about="#mwt582" typeof="mw:Transclusion">叶孔五反</small>矣。巧言如簧，顔之厚<small about="#mwt583" typeof="mw:Transclusion">叶胡五反</small>矣。<br/>
　　<small about="#mwt584" typeof="mw:Transclusion">興也。荏染，柔貌。柔木，桐梓之屬，可用者也。行言，行道之言也。數，辨也。蛇蛇，安舒貌。碩，大也。謂善言也。顔厚者，頑不知恥也。<br/>
　　荏染柔木，則君子樹之矣。往來行言，則心能辨之矣。若善言出於口者，宜也。巧言如簧，則豈可出於口哉。言之徒可羞愧，而彼顔之厚，不知以為恥也。<span class="name">孟子</span>曰：「<span title="孟子·盡心上：孟子曰：「恥之於人大矣。為機變之巧者，無所用恥焉。不恥不若人，何若人有。」 " class="source">為機變之巧者，無所用恥焉</span>。」其斯人之謂與。</small><br/>
　　彼何人斯，居河之麋<small about="#mwt585" typeof="mw:Transclusion">音眉</small>。無拳<small about="#mwt586" typeof="mw:Transclusion">音權</small>無勇，職為亂階<small about="#mwt587" typeof="mw:Transclusion">叶居奚反</small>。既微且尰<small about="#mwt588" typeof="mw:Transclusion">市勇反</small>，爾勇伊何。為猶將多，爾居徒幾<small about="#mwt589" typeof="mw:Transclusion">音紀</small>何。<br/>
　　<small about="#mwt590" typeof="mw:Transclusion">賦也。何人，斥讒人也。此必有所指矣。賤而惡之，故為不知其姓名，而曰何人也。斯，語辭也。水草交，謂之麋。拳，力。階，梯也。骭痬為微，腫足為尰。猶，謀。將，大也。<br/>
　　言此讒人，居下濕之地，雖無拳勇可以為亂，而讒口交鬥，專為亂之階梯。又有微尰之疾，亦何能勇哉。而為讒謀，則大且多如此，是必有助之者矣。然其所與居之徒衆，幾何人哉。言亦不能甚多也。</small><br/>
　　<span class="book-name">巧言</span>六章，章八句。<br/>
　　<small about="#mwt592" typeof="mw:Transclusion">以五章「巧言」二字名篇。</small><br/>
　　<span id="bi_he_ren_si_qi_xin_kong_jian-n735" about="#mwt593" typeof="mw:Transclusion" class="header">彼何人斯</span>，其心孔艱<small about="#mwt594" typeof="mw:Transclusion">叶居銀反</small>。胡逝我梁，不入我門<small about="#mwt595" typeof="mw:Transclusion">叶眉貧反</small>。伊誰云從，維<span class="name">暴</span>之云。<br/>
　　<small about="#mwt596" typeof="mw:Transclusion">賦也。何人，亦若不知其姓名也。孔，甚。艱，險也。我，舊說以為<span class="name">蘇公</span>也。<span class="name">暴</span>，<span class="name">暴公</span>也，皆畿內諸侯也。<br/>
　　舊說，<span class="name">暴公</span>為卿士，而譖<span class="name">蘇公</span>，故<span class="name">蘇公</span>作詩以絶之。然不欲直斥<span class="name">暴公</span>，故但指其從行者而言：彼何人者，其心甚險，胡為往我之梁，而不入我之門乎。既而問其所從，則<span class="name">暴公</span>也。夫以從<span class="name">暴公</span>而不入我門，則<span class="name">暴公</span>之譖己也明矣。但舊說於詩無明文可考，未敢信其必然耳。</small><br/>
　　二人從行，誰為此禍。胡逝我梁，不入唁我。始者不如今，云不我可。<br/>
　　<small about="#mwt597" typeof="mw:Transclusion">賦也。二人，<span class="name">暴公</span>與其徒也。唁，弔失位也。<br/>
　　言二人相從而行，不知誰譖己而禍之乎。既使我得罪矣，而其逝我梁也，又不入而唁我。汝始者與我親厚之時，豈嘗如今不以我為可乎。</small><br/>
　　彼何人斯，胡逝我陳。我聞其聲，不見其身。不愧于人，不畏于天<small about="#mwt598" typeof="mw:Transclusion">叶鐵因反</small>。<br/>
　　<small typeof="mw:Transclusion">賦也。陳，堂塗也，堂下至門之徑也。<br/>
　　在我之陳，則又近矣。聞其聲而不見其身，言其蹤跡之詭秘也。不愧于人，則以人為可欺也。天不可欺，女獨不畏于天乎，奈何其譖我也。</small><br/>
　　彼何人斯，其為飄風<small about="#mwt599" typeof="mw:Transclusion">叶孚愔反</small>。胡不自北，胡不自南<small about="#mwt600" typeof="mw:Transclusion">叶尼心反</small>。胡逝我梁，祗<small about="#mwt601" typeof="mw:Transclusion">音支</small>攪<small about="#mwt602" typeof="mw:Transclusion">音絞</small>我心。<br/>
　　<small about="#mwt603" typeof="mw:Transclusion">賦也。飄風，暴風也。攪，擾亂也。<br/>
　　言其往來之疾，若飄風然。自北自南，則與我不相值也。今則逝我之梁，則適所以攪亂我心而已。</small><br/>
　　爾之安行，亦不遑舍<small about="#mwt604" typeof="mw:Transclusion">叶商居反</small>。爾之亟<small about="#mwt605" typeof="mw:Transclusion">音棘</small>行，遑脂爾車。壹者之來，云何其盱<small about="#mwt606" typeof="mw:Transclusion">音吁</small>。<br/>
　　<small typeof="mw:Transclusion">賦也。安，徐。遑，暇。舍，息。亟，疾。盱，望也。<span class="book-name">字林</span>云「盱，張目也」。<span class="book-name">易</span>曰：「盱豫悔」。<span class="book-name">三都賦</span>云「盱衡而誥」是也。<br/>
　　言爾平時徐行猶不暇息，而况亟行，則何暇脂其車哉。今脂其車，則非亟也，乃託以亟行而不入見我，則非其情矣。何不一來見我，如何使我望女之切乎。</small><br/>
　　爾還而入，我心易<small about="#mwt607" typeof="mw:Transclusion">去聲，叶以支反</small>也。還而不入，否難知也。壹者之來，俾我祗也。<br/>
　　<small about="#mwt608" typeof="mw:Transclusion">賦也。還，反。易，說。祗，安也。<br/>
　　言爾之往也，既不入我門矣，儻還而入，則我心猶庶乎其說也。還而不入，則爾之心我不可得而知矣。何不一來見我，而使我心安乎。<span class="name">董氏</span>曰：「是詩至此，其辭益緩，若不知其為譖矣」。</small><br/>
　　伯氏吹壎<small about="#mwt609" typeof="mw:Transclusion">音塤</small>，仲氏吹篪<small about="#mwt610" typeof="mw:Transclusion">音池</small>。及爾如貫，諒不我知。出此三物，以詛<small about="#mwt611" typeof="mw:Transclusion">側助反</small>爾斯<small about="#mwt612" typeof="mw:Transclusion">叶先齎反</small>。<br/>
　　<small typeof="mw:Transclusion">賦也。伯仲，兄弟也。俱為王臣，則有兄弟之義矣。樂器，土曰壎，大如鵝子，鋭上平底，似稱錘，六孔。竹曰篪，長尺四寸，圍三寸，七孔，一孔上出，徑三分，凡八孔，横吹之。如貫，如繩之貫物也，言相連屬也。諒，誠也。三物，犬、豕、雞也，刺其血以詛盟也。<br/>
　　伯氏吹壎，而仲氏吹篪，言其心相親愛，而聲相應和也。與汝如物之在貫，豈誠不我知，而譖我哉。苟曰誠不我知，則出此三物以詛之可也。</small><br/>
　　為鬼為蜮<small about="#mwt613" typeof="mw:Transclusion">音域</small>，則不可得。有靦<small about="#mwt614" typeof="mw:Transclusion">音腆</small>面目，視人罔極。作此好歌，以極反側。<br/>
　　<small about="#mwt615" typeof="mw:Transclusion">賦也。蜮，短狐也，<span class="name">江</span><span class="name">淮</span>水皆有之，能含沙以射水中人影，其人輒病，而不見其形也。靦，面見人之貌也。好，善也。反側，反覆，不正直也。<br/>
　　言汝為鬼為蜮，則不可得而見矣。女乃人也，靦然有面目與人相視，無窮極之時，豈其情終不可測哉。是以作此好歌，以究極爾反側之心也。</small><br/>
　　<span class="book-name">何人斯</span>八章，章六句。<br/>
　　<small about="#mwt617" typeof="mw:Transclusion">此詩與上篇文意相似，疑出一手。但上篇先刺聽者，此篇專責讒人耳。<span class="name">王氏</span>曰：「<span class="name">暴公</span>不忠於君，不義於友，所謂大故也，故<span class="name">蘇公</span>絶之。然其絶之也，不斥<span class="name">暴公</span>，言其從行而已。不著其譖也，示以所疑而已。既絶之矣，而猶告以『壹者之來，俾我祗也』。蓋君子之處己也忠，其遇人也恕，使其由此悔悟，更以善意從我，固所願也。雖其不能如此，我固不為已甚，豈若小丈夫然哉，一與人絶，則醜詆固拒，唯恐其復合也」。</small><br/>
　　<span id="qi-n737" about="#mwt618" typeof="mw:Transclusion" class="header">萋<small about="#mwt619" typeof="mw:Transclusion">音妻</small>兮斐兮</span>，成是貝錦。彼譖人者，亦已大<small about="#mwt620" typeof="mw:Transclusion">音泰</small>甚。<br/>
　　<small about="#mwt621" typeof="mw:Transclusion">比也。萋、斐，小文之貌。貝，水中介蟲也，有文彩似錦。<br/>
　　時有遭讒而被宮刑為巷伯者作此詩，言因萋斐之形，而文致之，以成貝錦。以比讒人者，因人之小過，而飾成大罪也。彼為是者，亦已大甚矣。</small><br/>
　　哆<small about="#mwt622" typeof="mw:Transclusion">昌者反</small>兮侈兮，成是南箕。彼譖人者，誰適<small about="#mwt623" typeof="mw:Transclusion">音的</small>與謀<small about="#mwt624" typeof="mw:Transclusion">叶謨悲反</small>。<br/>
　　<small typeof="mw:Transclusion">比也。哆、侈，微張之貌。南箕，四星，二為踵，二為舌。其踵狹而舌廣，則大張矣。適，主也。誰適與謀，言其謀之閟也。</small><br/>
　　緝緝翩翩<small about="#mwt625" typeof="mw:Transclusion">音篇，叶批賓反</small>，謀欲譖人。慎爾言也，謂爾不信<small about="#mwt626" typeof="mw:Transclusion">叶斯人反</small>。<br/>
　　<small typeof="mw:Transclusion">賦也。緝緝，口舌聲。或曰：緝，緝人之罪也。或曰：有條理貌。皆通。翩翩，往來貌。譖人者自以為得意矣，然不慎爾言，聽者有時而悟，且將以爾為不信矣。</small><br/>
　　捷捷幡幡<small about="#mwt627" typeof="mw:Transclusion">音翻，叶芬邅反</small>，謀欲譖言。豈不爾受，既其女<small about="#mwt628" typeof="mw:Transclusion">音汝</small>遷。<br/>
　　<small about="#mwt629" typeof="mw:Transclusion">賦也。捷捷，儇利貌。幡幡，反覆貌。<span class="name">王氏</span>曰：「上好譖，則固將受女。然好譖不已，則遇譖之禍，亦既遷而及女矣」。<span class="name">曾氏</span>曰：「上章及此，皆忠告之辭」。</small><br/>
　　驕人好好，勞人草草。蒼天蒼天<small about="#mwt630" typeof="mw:Transclusion">叶鐵因反</small>，視彼驕人，矜此勞人。<br/>
　　<small about="#mwt631" typeof="mw:Transclusion">賦也。好好，樂也。草草，憂也。驕人譖行而得意，勞人遇譖而失度，其狀如此。</small><br/>
　　彼譖人者<small about="#mwt632" typeof="mw:Transclusion">叶掌與反</small>，誰適與謀<small about="#mwt633" typeof="mw:Transclusion">叶滿補反</small>。取彼譖人，投畀豺虎。豺虎不食，投畀有北。有北不受<small about="#mwt634" typeof="mw:Transclusion">叶承呪反</small>，投畀有昊<small about="#mwt635" typeof="mw:Transclusion">叶許侯反</small>。<br/>
　　<small typeof="mw:Transclusion">賦也。再言「彼譖人者，誰適與謀」者，甚嫉之，故重言之也。或曰：衍文也。投，棄也。北，北方寒涼不毛之地也。不食、不受，言讒譖之人，物所共惡也。昊，昊天也。投畀昊天，使制其罪。<br/>
　　此皆設言，以見欲其死亡之甚也。故曰：好賢如<span class="book-name">緇衣</span>，惡惡如<span class="book-name">巷伯</span>。</small><br/>
　　楊園之道，猗<small about="#mwt636" typeof="mw:Transclusion">音倚</small>于畝丘<small about="#mwt637" typeof="mw:Transclusion">叶袪奇反</small>。寺人<span class="name">孟子</span>，作為此詩。凡百君子，敬而聽之。<br/>
　　<small about="#mwt638" typeof="mw:Transclusion">興也。楊園，下地也。猗，加也。畝丘，高地也。寺人，內小臣，蓋以讒被宮而為此官也。<span class="name">孟子</span>，其字也。<br/>
　　楊園之道而猗于畝丘，以興賤者之言或有補於君子也。蓋譖始於微者，而其漸將及於大臣，故作詩使聽而謹之也。<span class="name">劉氏</span>曰：「其後王后、太子及大夫，果多以讒廢者」。</small><br/>
　　<span class="book-name">巷伯</span>七章，四章章四句，一章五句，一章八句，一章六句。<br/>
　　<small about="#mwt639" typeof="mw:Transclusion">巷，是宮內道名，<span class="dynasty">秦</span><span class="dynasty">漢</span>所謂「永巷」是也。伯，長也。主宮內道官之長，即寺人也。故以名篇。<span class="name">班固</span><span class="book-name">司馬遷贊</span>云：「迹其所以自傷，悼<span class="book-name">小雅·巷伯</span>之倫」，其意亦謂巷伯本以被譖而遭刑也。而<span class="name">楊氏</span>曰：「寺人，內侍之微者，出入於王之左右，親近於王而日見之，宜無閒之可伺矣。今也亦傷於讒，則疎遠者可知，故其詩曰：『凡百君子，敬而聽之』，使在位知戒也」。其說不同，然亦有理，姑存於此云。</small><br/>
　　<span id="gu_feng_san_zhang_zhang_liu_ju-n738" about="#mwt647" typeof="mw:Transclusion" class="header">習習谷風</span>，維風及雨。將恐將懼，維予與女<small about="#mwt640" typeof="mw:Transclusion">音汝</small>。將安將樂<small about="#mwt641" typeof="mw:Transclusion">音洛</small>，女轉棄予<small about="#mwt642" typeof="mw:Transclusion">叶演女反</small>。<br/>
　　<small typeof="mw:Transclusion">興也。習習，和調貌。谷風，東風也。將，且也。恐、懼，謂危難憂患之時也。<br/>
　　此朋友相怨之詩。故言習習谷風，則維風及雨矣。將恐將懼之時，則維予與女矣。奈何將安將樂，而女轉棄予哉。</small><br/>
　　習習谷風，維風及頽。將恐將懼，寘予于懷<small about="#mwt643" typeof="mw:Transclusion">卟胡隈反</small>。將安將樂，棄予如遺<small about="#mwt644" typeof="mw:Transclusion">叶遺回反</small>。<br/>
　　<small typeof="mw:Transclusion">興也。<span title="爾雅注疏·釋天第八·疏：李巡曰：焚輪，暴風從上來降謂之頽。頽，下也。孫炎曰：迴風從上下曰頽。郭云暴風從下下，與李同也。《詩·小雅》云：「習習谷風，維風及頽」是也。" class="comment">頽</span>，風之焚輪者也。寘，與置同。置于懷，親之也。如遺，忘去而不復存省也。</small><br/>
　　習習谷風，維山崔嵬。無草不死，無木不萎<small about="#mwt645" typeof="mw:Transclusion">叶於回反</small>。忘我大德，思我小怨。<br/>
　　<small about="#mwt646" typeof="mw:Transclusion">比也。崔嵬，山巔也。<br/>
　　習習谷風，維山崔嵬，則風之所被者廣矣。然猶無不死之草，無不萎之木，况於朋友，豈可以忘大德而思小怨乎。或曰：興也。</small><br/>
　　<span class="book-name">谷風</span>三章，章六句。<br/>
　　<span id="liao_wu-n738" about="#mwt647" typeof="mw:Transclusion" class="header">蓼蓼<small about="#mwt648" typeof="mw:Transclusion">音六</small>者莪</span>，匪莪伊蒿。哀哀父母，生我劬勞。<br/>
　　<small about="#mwt649" typeof="mw:Transclusion">比也。蓼蓼，長大貌。莪，美菜也。蒿，賤草也。<br/>
　　人民勞苦，孝子不得終養，而作此詩。言昔謂之莪，而今非莪也，特蒿而已。以比父母生我以為美材，可賴以終其身，而今乃不得其養以死。於是乃言父母生我之劬勞，而重自哀傷也。</small><br/>
　　蓼蓼者莪，匪莪伊蔚<small about="#mwt650" typeof="mw:Transclusion">音尉</small>。哀哀父母，生我勞瘁。<br/>
　　<small about="#mwt651" typeof="mw:Transclusion">比也。蔚，牡菣也，三月始生，七月始華，如胡麻華而紫赤，八月為角，似小豆，角鋭而長。瘁，病也。</small><br/>
　　缾之罄矣，維罍之恥。鮮<small about="#mwt652" typeof="mw:Transclusion">上聲</small>民之生，不如死之久<small about="#mwt653" typeof="mw:Transclusion">叶舉里反</small>矣。無父何怙，無母何恃。出則銜恤，入則靡至。<br/>
　　<small about="#mwt654" typeof="mw:Transclusion">比也。缾小，罍大，皆酒器也。罄，盡。鮮，寡。恤，憂。靡，無也。<br/>
　　言缾資於罍，而罍資缾，猶父母與子相依為命也。故缾罄矣，乃罍之恥，猶父母不得其所，乃子之責。所以窮獨之民，生不如死也。蓋無父則無所怙，無母則無所恃，是以出則中心銜恤，入則知無所歸也。</small><br/>
　　父兮生我，母兮鞠我。拊<small about="#mwt655" typeof="mw:Transclusion">音撫</small>我畜<small about="#mwt656" typeof="mw:Transclusion">音旭</small>我，長<small about="#mwt657" typeof="mw:Transclusion">上聲</small>我育我。顧我復我，出入腹我。欲報之德，昊天罔極。<br/>
　　<small about="#mwt658" typeof="mw:Transclusion">賦也。生者，本其氣也。鞠、畜，皆養也。拊，拊循也。育，覆育也。顧，旋視也。復，反覆也。腹，懷抱也。罔，無。極，窮也。<br/>
　　言父母之恩如此，欲報之以德，而其恩之大，如天無窮，不知所以為報也。</small><br/>
　　<span class="name">南山</span>烈烈，飄風發發。民莫不榖，我獨何害<small about="#mwt659" typeof="mw:Transclusion">叶音曷</small>。<br/>
　　<small typeof="mw:Transclusion">興也。烈烈，高大貌。發發，疾貌。榖，善也。<br/>
　　<span class="name">南山</span>烈烈，則飄風發發矣。民莫不善，而我獨何為遭此害也哉。</small><br/>
　　<span class="name">南山</span>律律，飄風弗弗<small about="#mwt660" typeof="mw:Transclusion">叶分聿反</small>。民莫不榖，我獨不卒。<br/>
　　<small about="#mwt661" typeof="mw:Transclusion">興也。律律，猶烈烈也。弗弗，猶發發也。卒，終也，言終養也。</small><br/>
　　<span class="book-name">蓼莪</span>六章，四章章四句，二章章八句。<br/>
　　<small about="#mwt662" typeof="mw:Transclusion"><span class="dynasty">晉</span><span class="name">王裒</span>以父死非罪，每讀<span class="book-name">詩</span>至「哀哀父母，生我劬勞」，未嘗不三復流涕，受業者為廢此篇。詩之感人如此。</small><br/>
　　<span id="you_meng-n739" about="#mwt663" typeof="mw:Transclusion" class="header">有饛<small about="#mwt664" typeof="mw:Transclusion">音蒙</small>簋<small about="#mwt665" typeof="mw:Transclusion">音軌</small>飱</span><small about="#mwt666" typeof="mw:Transclusion">音孫</small>，有捄<small about="#mwt667" typeof="mw:Transclusion">音求</small>棘匕<small about="#mwt668" typeof="mw:Transclusion">音比</small>。周道如砥<small about="#mwt669" typeof="mw:Transclusion">音紙</small>，其直如矢。君子所履，小人所視<small about="#mwt670" typeof="mw:Transclusion">叶善止反</small>。睠<small about="#mwt671" typeof="mw:Transclusion">音眷</small>言顧之，澘<small about="#mwt672" typeof="mw:Transclusion">音山</small>焉出涕<small about="#mwt673" typeof="mw:Transclusion">音體</small>。<br/>
　　<small typeof="mw:Transclusion">興也。饛，滿簋貌。飱，熟食也。捄，曲貌。棘匕，以棘為匕，所以載鼎肉而升之於俎也。砥，礪石，言平也。矢，言直也。君子，在位。履，行。小人，下民也。睠，反顧也。澘，涕下貌。<br/>
　　<span class="book-name">序</span>以為東國困於役而傷於財，<span class="name">譚大夫</span>作此以告病。言有饛簋飱，則有捄棘匕。周道如砥，則其直如矢。是以君子履之，而小人視焉。今乃顧之而出涕者，則以東方之賦役，莫不由是而西輪於<span class="place">周</span>也。</small><br/>
　　小東大東<small about="#mwt674" typeof="mw:Transclusion">叶都郎反</small>，杼<small about="#mwt675" typeof="mw:Transclusion">音佇</small>柚<small about="#mwt676" typeof="mw:Transclusion">音逐</small>其空<small about="#mwt677" typeof="mw:Transclusion">叶枯郎反</small>。糾糾葛屨，可以履霜。佻佻<small about="#mwt678" typeof="mw:Transclusion">音挑</small>公子，行彼周行<small about="#mwt679" typeof="mw:Transclusion">叶户郎反</small>。既往既來<small about="#mwt680" typeof="mw:Transclusion">叶六直反</small>，使我心疚<small about="#mwt681" typeof="mw:Transclusion">叶訖力反</small>。<br/>
　　<small typeof="mw:Transclusion">賦也。小東大東，東方小大之國也。自<span class="name">周</span>視之，則諸侯之國皆在東方。杼，持緯者也。柚，受經者也。空，盡也。佻，輕薄不奈勞苦之貌。公子，諸侯之貴臣也。周行，大路也。疚，病也。<br/>
　　言東方小大之國，杼柚皆已空矣，至於以葛屨履霜。而其貴戚之臣，奔走往來，不勝其勞，使我心憂而病也。</small><br/>
　　有冽<small about="#mwt682" typeof="mw:Transclusion">音列</small>氿<small about="#mwt683" typeof="mw:Transclusion">音軌</small>泉<small about="#mwt684" typeof="mw:Transclusion">叶才匀反</small>，無浸穫薪。契契<small about="#mwt685" typeof="mw:Transclusion">音器</small>寤歎，哀我憚<small about="#mwt686" typeof="mw:Transclusion">丁佐反</small>人。薪是穫薪，尚可載<small about="#mwt687" typeof="mw:Transclusion">叶節力反</small>也。哀我憚人，亦可息也。<br/>
　　<small about="#mwt688" typeof="mw:Transclusion">興也。冽，寒意也。側出曰氿泉。穫，艾也。契契，憂苦也。憚，勞也。尚，庶幾也。載，載以歸也。<br/>
　　<span class="name">蘇氏</span>曰：「薪已穫矣，而復漬之，則腐。民已勞矣，而復事之，則病。故已艾，則庶其載而畜之。已勞，則庶其息而安之」。</small><br/>
　　東人之子，職勞不來<small about="#mwt689" typeof="mw:Transclusion">音賚，叶六直反</small>。西人之子，粲粲衣服<small about="#mwt690" typeof="mw:Transclusion">叶蒲北反</small>。舟人之子，熊羆是裘<small about="#mwt691" typeof="mw:Transclusion">叶渠之反</small>。私人之子，百僚是試<small about="#mwt692" typeof="mw:Transclusion">叶申之反</small>。<br/>
　　<small typeof="mw:Transclusion">賦也。東人，諸侯之人也。職，專主也。來，慰撫也。西人，京師人也。粲粲，鮮盛貌。舟人，舟楫之人也。熊羆是裘，言富也。私人，私家皁隷之屬也。僚，官。試，用也。舟人、私人，皆西人也。<br/>
　　此言賦役不均，群小得志也。</small><br/>
　　或以其酒，不以其漿。鞙鞙<small about="#mwt693" typeof="mw:Transclusion">音琄</small>佩璲<small about="#mwt694" typeof="mw:Transclusion">音遂</small>，不以其長。維天有<span class="name">漢</span>，監<small about="#mwt695" typeof="mw:Transclusion">音鑒</small>亦有光。跂彼<span class="name">織女</span>，終日七襄。<br/>
　　<small about="#mwt696" typeof="mw:Transclusion">賦也。鞙鞙，長貌。璲，瑞也。<span class="name">漢</span>，<span class="name">天河</span>也。跂，隅貌。<span class="name">織女</span>，星名，在<span class="name">漢</span>旁。三星跂然如隅也。七襄，未詳。<span class="book-name">傳</span>曰：「反也」。<span class="book-name">箋</span>云：「駕也。駕，謂更其肆也」。蓋天有十二次，日月所止舍，所謂肆也。經星一晝一夜，左旋一周而有餘，則終日之閒，自卯至酉，當更七次也。<br/>
　　言東人或餽之以酒，而西人曾不以為漿。東人或與之以鞙然之佩，而西人曾不以為長。維天之有<span class="name">漢</span>，則庶乎其有以監我，而<span class="name">織女</span>之七襄，則庶乎其能成文章以報我矣。無所赴愬，而言維天，庶乎其恤我耳。</small><br/>
　　雖則七襄，不成報章。睆<small about="#mwt697" typeof="mw:Transclusion">音莞</small>彼<span class="name">牽牛</span>，不以服箱。東有<span class="name">啟明</span><small about="#mwt698" typeof="mw:Transclusion">叶謨郎反</small>，西有<span class="name">長庚</span><small about="#mwt699" typeof="mw:Transclusion">叶古郎反</small>。有捄<span class="name">天畢</span>，載施之行<small about="#mwt700" typeof="mw:Transclusion">音杭</small>。<br/>
　　<small typeof="mw:Transclusion">賦也。睆，明星貌。<span class="name">牽牛</span>，星名。服，駕也。箱，車箱也。<span class="name">啟明</span>、<span class="name">長庚</span>，皆<span class="name">金星</span>也，以其先日而出，故謂之<span class="name">啟明</span>，以其後日而入，故謂之<span class="name">長庚</span>。蓋<span class="name">金</span><span class="name">水</span>二星，常附日行，而或先或後，但<span class="name">金</span>大<span class="name">水</span>小，故獨以<span class="name">金星</span>為言也。<span class="name">天畢</span>，<span class="name">畢星</span>也，狀如掩兔之畢。行，行列也。<br/>
　　言彼<span class="name">織女</span>不能成報我之章，<span class="name">牽牛</span>不可以服我之箱，而<span class="name">啟明</span>、<span class="name">長庚</span>、<span class="name">天畢</span>者，亦無實用，但施之行列而已。至是則知天亦無若我何矣。</small><br/>
　　維南有<span class="name">箕</span>，不可以簸<small about="#mwt701" typeof="mw:Transclusion">波我反</small>揚。維北有<span class="name">斗</span>，不可以挹<small about="#mwt703" typeof="mw:Transclusion">音揖</small>酒漿。維南有<span class="name">箕</span>，載翕<small about="#mwt704" typeof="mw:Transclusion">音吸</small>其舌。維北有<span class="name">斗</span>，西柄之揭<small about="#mwt705" typeof="mw:Transclusion">音訐</small>。<br/>
　　<small typeof="mw:Transclusion">賦也。<span class="name">箕</span>、<span class="name">斗</span>二星，以夏秋之閒見於南方。云「北斗」者，以其在<span class="name">箕</span>之北也。或曰：<span class="name">北斗</span>，常見不隱者也。翕，引也。舌，下二星也。南斗柄固指西，若北斗而西柄，則亦秋時也。<br/>
　　言<span class="name">南箕</span>既不可以簸揚糠粃，<span class="name">北斗</span>既不可以挹酌酒漿，而<span class="name">箕</span>引其舌，反若有所吞噬。<span class="name">斗</span>西揭其柄，反若有所挹取於東。是天非徒無若我何，乃亦若助西人而見困。甚怨之辭也。</small><br/>
　　<span class="book-name">大東</span>七章，章八句。<br/>
　　<span id="si_yue_ba_zhang_zhang_si_ju-n741" about="#mwt726" typeof="mw:Transclusion" class="header">四月維夏</span><small about="#mwt707" typeof="mw:Transclusion">叶後五反</small>，六月徂暑。先祖匪人，胡寧忍予<small about="#mwt708" typeof="mw:Transclusion">叶演女反</small>。<br/>
　　<small typeof="mw:Transclusion">興也。徂，往也。四月、六月，亦以<span class="dynasty">夏</span>正數之，建巳、建未之月也。<br/>
　　此亦遭亂自傷之詩。言四月維夏，則六月徂暑矣。我先祖豈非人乎，何忍使我遭此禍也。無所歸咎之辭也。</small><br/>
　　秋日淒淒，百卉具腓。亂離瘼<small about="#mwt709" typeof="mw:Transclusion">音莫</small>矣，奚其適歸。<br/>
　　<small about="#mwt710" typeof="mw:Transclusion">興也。淒淒，涼風也。卉，草。腓，病。離，憂。瘼，病。奚，何。適，之也。<br/>
　　秋日淒淒，則百卉俱腓矣。亂離瘼矣，則我將何所適歸乎哉。</small><br/>
　　冬日烈烈，飄風發發。民莫不榖，我獨何害<small about="#mwt711" typeof="mw:Transclusion">音曷</small>。<br/>
　　<small about="#mwt712" typeof="mw:Transclusion">興也。烈烈，猶栗烈也。發發，疾貌。榖，善也。夏則暑，秋則病，冬則烈。言禍亂日進，無時而息也。</small><br/>
　　山有嘉卉，侯栗侯梅<small about="#mwt713" typeof="mw:Transclusion">叶莫悲反</small>。廢為殘賊。莫知其尤<small about="#mwt714" typeof="mw:Transclusion">叶于其反</small>。<br/>
　　<small typeof="mw:Transclusion">興也。嘉，善。侯，維。廢，變。尤，過也。<br/>
　　山有嘉卉，則維栗與梅矣。在位者變為殘賊，則誰之過哉。</small><br/>
　　相<small about="#mwt715" typeof="mw:Transclusion">去聲</small>彼泉水，載清載濁<small about="#mwt716" typeof="mw:Transclusion">叶殊玉反</small>。我日構禍，曷云能榖。<br/>
　　<small about="#mwt717" typeof="mw:Transclusion">興也。相，視。載，則。構，合也。<br/>
　　相彼泉水，猶有時而清，有時而濁。而我乃日日遭害，則曷云能善乎。</small><br/>
　　滔滔<span class="name">江</span><span class="name">漢</span>，南國之紀。盡瘁以仕，寧莫我有<small about="#mwt718" typeof="mw:Transclusion">叶羽已反</small>。<br/>
　　<small typeof="mw:Transclusion">興也。滔滔，大水貌。<span class="name">江</span>、<span class="name">漢</span>，二水名。紀，綱紀也，謂經帶包絡之也。瘁，病也。有，識有也。<br/>
　　滔滔<span class="name">江</span><span class="name">漢</span>，猶為南國之紀。今也盡瘁以仕，而王何其不我有哉。</small><br/>
　　匪鶉<small about="#mwt719" typeof="mw:Transclusion">音團</small>匪鳶<small about="#mwt720" typeof="mw:Transclusion">音沿，叶以旬反</small>，翰飛戾天<small about="#mwt721" typeof="mw:Transclusion">叶鐵因反</small>。匪鱣<small about="#mwt722" typeof="mw:Transclusion">音氊</small>匪鮪，潛逃于淵<small about="#mwt723" typeof="mw:Transclusion">叶一均反</small>。<br/>
　　<small typeof="mw:Transclusion">賦也。鶉，鵰也。鳶，亦鷙鳥也，其飛上薄雲漢。鱣、鮪，大魚也。<br/>
　　鶉鳶則能翰飛戾天，鱣鮪則能潛逃于淵，我非是四者，則亦無所逃矣。</small><br/>
　　山有蕨薇，隰有杞桋<small about="#mwt724" typeof="mw:Transclusion">音夷</small>。君子作歌，維以告哀<small about="#mwt725" typeof="mw:Transclusion">叶於希反</small>。<br/>
　　<small typeof="mw:Transclusion">興也。杞，枸檵也。桋，赤栜也，樹葉細而岐鋭，皮理錯戾，好叢生山中，可為車輞。<br/>
　　山則有蕨薇，隰則有杞桋。君子作歌，則維以告哀而已。</small><br/>
　　<span class="book-name">四月</span>八章，章四句。<br/>
　　<span class="book-name">小旻之什</span>十篇，六十五章，四百十四句。<br/>
　　<span id="bei_shan_zhi_shen_er_zhi_liu-n742" about="#mwt727" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#bei_shan_zhi_shen_er_zhi_liu-n742" class="mw-selflink-fragment">北山之什二之六</a></span><br/>
　　<span id="bei_shan-n742" about="#mwt727" typeof="mw:Transclusion" class="header">陟彼北山</span>，言采其杞。偕偕士子<small about="#mwt728" typeof="mw:Transclusion">叶獎里反</small>，朝夕從事<small about="#mwt729" typeof="mw:Transclusion">叶上止反</small>。王事靡盬，憂我父母<small about="#mwt730" typeof="mw:Transclusion">叶滿彼反</small>。<br/>
　　<small typeof="mw:Transclusion">賦也。偕偕，强壯貌。士子，詩人自謂也。<br/>
　　大夫行役而作此詩。自言陟北山而采杞以食者，皆强壯之人，而朝夕從事者也。蓋以王事不可以不勤，是以貽我父母之憂耳。</small><br/>
　　溥<small about="#mwt731" typeof="mw:Transclusion">音普</small>天之下<small about="#mwt732" typeof="mw:Transclusion">叶後五反</small>，莫非王土。率土之濱，莫非王臣。大夫不均，我從事獨賢<small about="#mwt733" typeof="mw:Transclusion">叶下珍反</small>。<br/>
　　<small typeof="mw:Transclusion">賦也。溥，大。率，循。濱，涯也。<br/>
　　言土之廣，臣之衆，而王不均平，使我從事獨勞也。不斥王而曰大夫，不言獨勞而曰獨賢，詩人之忠厚如此。</small><br/>
　　四牡彭彭<small about="#mwt734" typeof="mw:Transclusion">叶鋪郎反</small>，王事傍傍<small about="#mwt735" typeof="mw:Transclusion">音崩，叶布光反</small>。嘉我未老，鮮我方將。旅力方剛，經營四方。<br/>
　　<small about="#mwt736" typeof="mw:Transclusion">賦也。彭彭然，不得息也。傍傍然，不得已也。嘉，善。鮮，少也，以為少而難得也。將，壯也。旅，與膂同。<br/>
　　言王之所以使我者，善我之未老而方壯，旅力可以經營四方爾。猶上章之言「獨賢」也。</small><br/>
　　或燕燕居息，或盡瘁事國<small about="#mwt737" typeof="mw:Transclusion">叶越逼反</small>。或息偃在牀，或不已于行<small about="#mwt738" typeof="mw:Transclusion">叶户郎反</small>。<br/>
　　<small about="#mwt739" typeof="mw:Transclusion">賦也。燕燕，安息貌。瘁，病。已，止也。言役使之不均也。下章放此。</small><br/>
　　或不知叫號<small about="#mwt740" typeof="mw:Transclusion">音毫</small>，或慘慘劬勞。或棲<small about="#mwt741" typeof="mw:Transclusion">音西</small>遲偃仰，或王事鞅<small about="#mwt742" typeof="mw:Transclusion">音怏</small>掌。<br/>
　　<small about="#mwt743" typeof="mw:Transclusion">賦也。不知叫號，深居安逸，不聞人聲也。鞅掌，失容也。言事煩勞，不暇為儀容也。</small><br/>
　　或湛<small about="#mwt744" typeof="mw:Transclusion">音躭</small>樂飲酒，或慘慘畏咎。或出入風<small about="#mwt745" typeof="mw:Transclusion">音諷</small>議<small about="#mwt746" typeof="mw:Transclusion">叶魚羈反</small>，或靡事不為。<br/>
　　<small about="#mwt747" typeof="mw:Transclusion">賦也。咎，猶罪過也。出入風議，言親信而從容也。</small><br/>
　　<span class="book-name">北山</span>六章，三章章六句。三章章四句。<br/>
　　<span id="wu_jiang_da_che_zhi-n743" about="#mwt748" typeof="mw:Transclusion" class="header">無將大車</span>，祗<small about="#mwt749" typeof="mw:Transclusion">音支</small>自塵兮。無思百憂，祗自疧<small typeof="mw:Transclusion"><span class="book-name">劉氏</span>曰：當作「𤵤」，與「𤸅」同。眉貧反。</small>兮。<br/>
　　<small about="#mwt750" typeof="mw:Transclusion">興也。將，扶進也。大車，平地任載之車，駕牛者也。祗，適。疧，病也。<br/>
　　此亦行役勞苦而憂思者之作。言將大車，則塵污之。思百憂，則病及之也。</small><br/>
　　無將大車，維塵冥冥<small about="#mwt751" typeof="mw:Transclusion">叶莫逈反</small>。無思百憂，不出于熲<small about="#mwt752" typeof="mw:Transclusion">音耿</small>。<br/>
　　<small typeof="mw:Transclusion">興也。冥冥，昏晦也。熲，與耿同，小明也。在憂中，耿耿然不能出也。</small><br/>
　　無將大車，維塵雝<small about="#mwt753" typeof="mw:Transclusion">上平二聲</small>兮。無思百憂，祗自重<small about="#mwt754" typeof="mw:Transclusion">上平二聲</small>兮。<br/>
　　<small about="#mwt755" typeof="mw:Transclusion">興也。雝，猶蔽也。重，猶累也。</small><br/>
　　<span class="book-name">無將大車</span>三章，章四句。<br/>
　　<span id="xiao_ming-n743" about="#mwt748" typeof="mw:Transclusion" class="header">明明上天</span>，照臨下土。我征徂西，至于<span class="name">艽<small about="#mwt757" typeof="mw:Transclusion">音求</small>野</span><small about="#mwt758" typeof="mw:Transclusion">叶上與反</small>。二月初吉，載離寒暑。心之憂矣，其毒大<small about="#mwt759" typeof="mw:Transclusion">音泰</small>苦。念彼共<small about="#mwt760" typeof="mw:Transclusion">音恭</small>人，涕零如雨。豈不懷歸，畏此罪罟<small about="#mwt761" typeof="mw:Transclusion">音古</small>。<br/>
　　<small typeof="mw:Transclusion">賦也。征，行。徂，往也。<span class="name">艽野</span>，地名，蓋遠荒之地也。二月，亦以<span class="dynasty">夏</span>正數之，建卯月也。初吉，朔日也。毒，言心中如有藥毒也。共人，僚友之處者也。懷，思。罟，網也。<br/>
　　大夫以二月西征，至於歲暮而未得歸，故呼天而訴之。復念其僚友之處者，且自言其畏罪而不敢歸也。</small><br/>
　　昔我往矣，日月方除<small about="#mwt762" typeof="mw:Transclusion">去聲</small>。曷云其還，歲聿云莫。念我獨兮，我事孔庶。心之憂矣，憚<small about="#mwt763" typeof="mw:Transclusion">丁佐反</small>我不暇<small about="#mwt764" typeof="mw:Transclusion">叶胡顧反</small>。念彼共人，睠睠<small about="#mwt765" typeof="mw:Transclusion">音眷</small>懷顧。豈不懷歸，畏此譴怒。<br/>
　　<small about="#mwt766" typeof="mw:Transclusion">賦也。除，除舊生新也。謂二月初吉也。庶，衆。憚，勞也。睠睠，勤厚之意。譴怒，罪責也。<br/>
　　言昔以是時往，今未知何時可還，而歲已暮矣。蓋身獨而事衆，是以勤勞而不暇也。</small><br/>
　　昔我往矣，日月方奥<small about="#mwt767" typeof="mw:Transclusion">音郁</small>。曷云其還，政事愈蹙<small about="#mwt768" typeof="mw:Transclusion">音蹴</small>。歲聿云莫，采蕭穫菽。心之憂矣，自詒伊戚<small about="#mwt769" typeof="mw:Transclusion">叶子六反</small>。念彼共人，興言出宿。豈不懷歸，畏此反覆<small about="#mwt770" typeof="mw:Transclusion">音福</small>。<br/>
　　<small typeof="mw:Transclusion">賦也。奥，煖。蹙，急。詒，遺。戚，憂。興，起也。反覆，傾側無常之意也。<br/>
　　言以政事愈急，是以至此歲暮而猶不得歸。又自咎其不能見幾遠去，而自遺此憂，至於不能安寢，而出宿於外也。</small><br/>
　　嗟爾君子，無恒安處。靖共爾位，正直是與。神之聽之，式榖以女<small about="#mwt771" typeof="mw:Transclusion">音汝</small>。<br/>
　　<small typeof="mw:Transclusion">賦也。君子，亦指其僚友也。恒，常也。靖，與靜同。與，猶助也。榖，禄也。以，猶與也。<br/>
　　上章既自傷悼，此章又戒其僚友曰：嗟爾君子，無以安處為常。言當有勞時，勿懷安也。當靖共爾位，惟正直之人是助，則神之聴之，而以榖禄與女矣。</small><br/>
　　嗟爾君子，無恒安息。靖共爾位，好<small about="#mwt772" typeof="mw:Transclusion">去聲</small>是正直。神之聽之，介爾景福<small about="#mwt773" typeof="mw:Transclusion">叶筆力反</small>。<br/>
　　<small typeof="mw:Transclusion">賦也。息，猶處也。好是正直，愛此正直之人也。介、景，皆大也。</small><br/>
　　<span class="book-name">小明</span>五章，三章章十二句，二章章六句。<br/>
　　<span id="gu_zhong_jiang_jiang-n745" about="#mwt774" typeof="mw:Transclusion" class="header">鼓鐘將將</span><small about="#mwt775" typeof="mw:Transclusion">音搶</small>，<span class="name">淮水</span>湯湯，憂心且傷。淑人君子，懷允不忘。<br/>
　　<small about="#mwt776" typeof="mw:Transclusion">賦也。將將，聲也。<span class="name">淮水</span>，出<span class="place">信陽軍</span><span class="place">桐栢山</span>，至<span class="place">楚州</span><span class="place">漣水軍</span>入海。湯湯，沸騰之貌。淑，善。懷，思。允，信也。<br/>
　　此詩之義未詳。<span class="name">王氏</span>曰：「<span class="name">幽王</span>鼓鐘<span class="name">淮水</span>之上，為流連之樂，久而忘反。聞者憂傷，而思古之君子，不能忘也」。</small><br/>
　　鼓鐘喈喈<small about="#mwt777" typeof="mw:Transclusion">音皆，叶居奚反</small>，<span class="name">淮水</span>湝湝<small about="#mwt778" typeof="mw:Transclusion">音諧，叶賢雞反</small>，憂心且悲。淑人君子，其德不回<small about="#mwt779" typeof="mw:Transclusion">叶乎為反</small>。<br/>
　　<small typeof="mw:Transclusion">賦也。喈喈，猶將將。湝湝，猶湯湯。悲，猶傷也。回，邪也。</small><br/>
　　鼓鐘伐鼛<small about="#mwt780" typeof="mw:Transclusion">音高，叶居尤反</small>，<span class="name">淮</span>有三洲，憂心且妯<small about="#mwt781" typeof="mw:Transclusion">音抽</small>。淑人君子，其德不猶。<br/>
　　<small about="#mwt782" typeof="mw:Transclusion">賦也。鼛，大鼓也。<span class="book-name">周禮</span>作「臯」，云「<span title="周禮·冬官考工記" class="source">臯鼓，尋有四尺</span>」。三洲，<span class="name">淮</span>上地。<span class="name">蘇氏</span>曰：「始言湯湯，水盛也。中言湝湝，水流也。終言三洲，水落而洲見也。言<span class="name">幽王</span>之久於<span class="name">淮</span>上也」。妯，動。猶，若也。言不若今王之荒亂也。</small><br/>
　　鼓鐘欽欽，鼓瑟鼓琴，笙磬同音。以<span class="book-name">雅</span>以<span class="book-name">南</span><small about="#mwt783" typeof="mw:Transclusion">叶尼心反</small>，以籥<small about="#mwt784" typeof="mw:Transclusion">音藥</small>不僭<small about="#mwt785" typeof="mw:Transclusion">叶七心反</small>。<br/>
　　<small typeof="mw:Transclusion">賦也。欽欽，亦聲也。磬，樂器，以石為之。琴瑟在堂，笙磬在下。同音，言其和也。<span class="book-name">雅</span>，二<span class="book-name">雅</span>也。<span class="book-name">南</span>，<span class="book-name">二南</span>也。籥，籥舞也。僭，亂也。言三者皆不僭也。<br/>
　　<span class="name">蘇氏</span>曰：「言<span class="name">幽王</span>之不德，豈其樂非古歟。樂則是，而人則非也」。</small><br/>
　　<span class="book-name">鼓鐘</span>四章，章五句。<br/>
　　<small about="#mwt787" typeof="mw:Transclusion">此詩之義，有不可知者。今姑釋其訓詁名物，而略以<span class="name">王氏</span>、<span class="name">蘇氏</span>之說解之，未敢信其必然也。</small><br/>
　　<span id="chu_ci_liu_zhang_zhang_shi_er_ju-n747" about="#mwt832" typeof="mw:Transclusion" class="header">楚楚者茨</span>，言抽其棘。自昔何為，我蓺<small about="#mwt788" typeof="mw:Transclusion">音藝</small>黍稷。我黍與與<small about="#mwt789" typeof="mw:Transclusion">音餘</small>，我稷翼翼。我倉既盈，我庾維億。以為酒食，以享以祀<small about="#mwt790" typeof="mw:Transclusion">叶逸織反</small>，以妥以侑<small about="#mwt791" typeof="mw:Transclusion">音又，叶夷益反</small>，以介景福<small about="#mwt792" typeof="mw:Transclusion">叶音璧</small>。<br/>
　　<small typeof="mw:Transclusion">賦也。楚楚，盛密貌。茨，蒺藜也。抽，除也。我，為有田禄而奉祭祀者之自稱也。與與、翼翼，皆蕃盛貌。露積曰庾。十萬曰億。享，獻也。妥，安坐也。<span class="book-name">禮</span>曰：「詔妥尸」，蓋祭祀筮族人之子為尸，既奠，迎之使處神坐，而拜以安之也。侑，勸也。恐尸或未飽，祝侑之曰：皇尸未實也。介，大也。景，亦大也。<br/>
　　此詩述公卿有田禄者，力於農事，以奉其宗廟之祭。故言蒺蔾之地，有抽除其棘者。古人何乃為此事乎，蓋將使我於此蓺黍稷也。故我之黍稷既盛，倉庾既實，則為酒食以享祀妥侑，而介大福也。</small><br/>
　　濟濟<small about="#mwt793" typeof="mw:Transclusion">上聲</small>蹌蹌<small about="#mwt794" typeof="mw:Transclusion">音槍</small>，絜爾牛羊，以往烝嘗。或剝或亨<small about="#mwt795" typeof="mw:Transclusion">音烹，叶鋪郎反</small>，或肆或將。祝祭于祊<small about="#mwt796" typeof="mw:Transclusion">音崩，叶補光反</small>，祀事孔明<small about="#mwt797" typeof="mw:Transclusion">叶謨郎反</small>。先祖是皇，神保是饗<small about="#mwt798" typeof="mw:Transclusion">叶虛良反</small>。孝孫有慶<small about="#mwt799" typeof="mw:Transclusion">叶袪羊反</small>，報以介福，萬壽無疆。<br/>
　　<small about="#mwt800" typeof="mw:Transclusion">賦也。濟濟蹌蹌，言有容也。冬祭曰烝，秋祭曰嘗。剝，解剝其皮也。亨，煑熟之也。肆，陳之也。將，奉持而進之也。祊，廟門內也。孝子不知神之所在，故使祝博求之於門內待賓客之處也。孔，甚也。明，猶備也，著也。皇，大也，君也。保，安也。神保，蓋尸之嘉號，<span class="book-name">楚辭</span>所謂「靈保」，亦以巫降神之稱也。孝孫，主祭之人也。慶，猶福也。</small><br/>
　　執爨<small about="#mwt801" typeof="mw:Transclusion">音竄</small>踖踖<small about="#mwt802" typeof="mw:Transclusion">音積，叶七畧反</small>，為俎孔碩<small about="#mwt803" typeof="mw:Transclusion">叶常約反</small>，或燔<small about="#mwt804" typeof="mw:Transclusion">音煩</small>或炙<small about="#mwt805" typeof="mw:Transclusion">音隻，叶陟略反</small>。君婦莫莫<small about="#mwt806" typeof="mw:Transclusion">音麥，叶木各反</small>，為豆孔庶<small about="#mwt807" typeof="mw:Transclusion">叶陟略反</small>。為賓為客<small about="#mwt808" typeof="mw:Transclusion">叶克各反</small>，獻酬交錯。禮儀卒度<small about="#mwt809" typeof="mw:Transclusion">叶徒洛反</small>，笑語卒獲<small about="#mwt810" typeof="mw:Transclusion">叶黃郭反</small>。神保是格<small about="#mwt811" typeof="mw:Transclusion">叶剛鶴反</small>，報以介福，萬壽攸酢。<br/>
　　<small about="#mwt812" typeof="mw:Transclusion">賦也。爨，竈也。踖踖，敬也。俎，所以載牲體也。碩，大也。燔，燒肉也。炙，炙肝也。皆所以從獻也。<span class="book-name">特牲</span>主人獻尸，賓長以肝從，主婦獻尸，兄弟以燔從是也。君婦，主婦也。莫莫，清靜而敬至也。豆，所以盛內羞、庶羞，主婦薦之也。庶，多也。賓、客，筮而戒之，使助祭者。既獻尸，而遂與之相獻酬也。主人酌賓曰獻，賓飲主人曰酢。主人又自飲，而復飲賓曰酬，賓受之，奠於席前而不舉，至旅而後少長相勸，而交錯以徧也。卒，盡也。度，法度也。獲，得其宜也。格，來。酢，報也。</small><br/>
　　我孔熯<small about="#mwt813" typeof="mw:Transclusion">音善</small>矣，式禮莫愆<small about="#mwt814" typeof="mw:Transclusion">叶起巾反</small>。工祝致告，徂賚孝孫<small about="#mwt815" typeof="mw:Transclusion">叶須倫反</small>。苾<small about="#mwt816" typeof="mw:Transclusion">音邲</small>芬孝祀<small about="#mwt817" typeof="mw:Transclusion">叶逸織反</small>，神嗜飲食。卜爾百福<small about="#mwt818" typeof="mw:Transclusion">叶筆力反</small>，如幾<small about="#mwt819" typeof="mw:Transclusion">音機</small>如式。既齊既稷，既匡既敕。永錫爾極，時萬時億。<br/>
　　<small about="#mwt820" typeof="mw:Transclusion">賦也。熯，竭也。善其事曰工。苾芬，香也。卜，予也。幾，期也。<span class="book-name">春秋傳</span>曰「易幾而哭」是也。式，法。齊，整。稷，疾。匡，正。敕，戒。極，至也。<br/>
　　禮行既久，筋力竭矣，而式禮莫愆，敬之至也。於是祝致神意，以嘏主人曰：爾飲食芳潔，故報爾以福禄，使其來如幾，其多如法。爾禮容莊敬，故報爾以衆善之極，使爾無一事而不得乎此，各隨其事，而報之以其類也。<span class="book-name">少牢</span>嘏辭曰：「皇尸命工祝，承致多福無疆于女孝孫，來女孝孫，使女受禄于天，宜稼于田，眉壽萬年，勿替引之」。此大夫之禮也。</small><br/>
　　禮儀既備<small about="#mwt821" typeof="mw:Transclusion">叶蒲北反</small>，鐘鼓既戒<small about="#mwt822" typeof="mw:Transclusion">叶訖力反</small>。孝孫徂位<small about="#mwt823" typeof="mw:Transclusion">叶力入反</small>，工祝致告<small about="#mwt824" typeof="mw:Transclusion">叶古得反</small>。神具醉止，皇尸載起。鼓鐘送尸，神保聿歸。諸宰君婦，廢徹不遲。諸父兄弟，備言燕私<small about="#mwt825" typeof="mw:Transclusion">叶息夷反</small>。<br/>
　　<small typeof="mw:Transclusion">賦也。戒，告也。徂位，祭事既畢，主人往阼階下西面之位也。致告，祝傳尸意，告利成於主人，言孝子之利養成畢也。於是神醉而尸起，送尸而神歸矣。曰「皇尸」者，尊稱之也。鼓鐘者，尸出入奏<span class="book-name">肆夏</span>也。鬼神無形，言其醉而歸者，誠敬之至，如見之也。諸宰，家宰，非一人之稱也。廢，去也。不遲，以疾為敬，亦不留神惠之意也。祭畢，既歸賓客之俎，同姓則留與之燕，以盡私恩，所以尊賓客，親骨肉也。</small><br/>
　　樂具入奏<small about="#mwt826" typeof="mw:Transclusion">音族</small>，以綏後禄。爾殽既將，莫怨具慶<small about="#mwt827" typeof="mw:Transclusion">叶祛羊反</small>。既醉既飽<small about="#mwt828" typeof="mw:Transclusion">叶補苟反</small>，小大稽首。神嗜飲食，使君壽考<small about="#mwt829" typeof="mw:Transclusion">叶去九反</small>。孔惠孔時，維其盡<small about="#mwt830" typeof="mw:Transclusion">叶子忍反</small>之。子子孫孫，勿替引之。<br/>
　　<small about="#mwt831" typeof="mw:Transclusion">賦也。凡廟之制，前廟以奉神，後寢以藏衣冠。祭於廟，而燕於寢，故於此將燕，而祭時之樂皆入奏於寢也。且於祭既受禄矣，故以燕為將受後禄而綏之也。爾殽既進，與燕之人無有怨者，而皆歡慶醉飽，稽首而言曰：向者之祭，神既嗜君之飲食矣，是以使君壽考也。又言：君之祭祀甚順甚時，無所不盡，子子孫孫，當不廢而引長之也。</small><br/>
　　<span class="book-name">楚茨</span>六章，章十二句。<br/>
　　<small about="#mwt833" typeof="mw:Transclusion"><span class="name">呂氏</span>曰：「<span class="book-name">楚茨</span>極言祭祀所以事神受福之節，致詳致備。所以推明先王致力於民者盡，則致力於神者詳。觀其威儀之盛，物品之豐，所以交神明，逮群下，至於受福無疆者，非德盛政修，何以致之」。</small><br/>
　　<span id="xin_bi_nan_shan_wei_yu_dian-n748" about="#mwt834" typeof="mw:Transclusion" class="header">信彼<span class="name">南山</span></span>，維<span class="name">禹</span>甸<small about="#mwt835" typeof="mw:Transclusion">音殿，叶徒鄰反</small>之。畇畇<small about="#mwt836" typeof="mw:Transclusion">音匀</small>原隰，曾孫田<small about="#mwt837" typeof="mw:Transclusion">叶地因反</small>之。我疆我理，南東其畝<small about="#mwt838" typeof="mw:Transclusion">叶滿彼反</small>。<br/>
　　<small typeof="mw:Transclusion">賦也。<span class="name">南山</span>，<span class="name">終南山</span>也。甸，治也。畇畇，墾辟貌。曾孫，主祭者之稱。曾，重也。自曾祖以至無窮，皆得稱之也。疆者，為之大界也。理者，定其溝塗也。畝，壟也。<span class="place">長樂</span><span class="name">劉氏</span>曰：「其遂東入於溝，則其畝南矣。其遂南入於溝，則其畝東矣」。<br/>
　　此詩大指，與<span class="book-name">楚茨</span>略同，此即其篇首四句之意也。言信乎此<span class="name">南山</span>者，本<span class="name">禹</span>之所治，故其原隰墾闢，而我得田之。於是為之疆理，而順其地勢、水勢之所宜，或南其畝，或東其畝也。</small><br/>
　　上天同雲，雨<small about="#mwt839" typeof="mw:Transclusion">去聲</small>雪雰雰，益之以霡<small about="#mwt840" typeof="mw:Transclusion">音麥</small>霂<small about="#mwt841" typeof="mw:Transclusion">音木</small>。既優既渥<small about="#mwt842" typeof="mw:Transclusion">叶烏谷反</small>，既霑既足，生我百榖。<br/>
　　<small about="#mwt843" typeof="mw:Transclusion">賦也。同雲，雲一色也，將雪之侯如此。雰雰，雪貌。霡霂，小雨貌。優、渥、霑、足，皆饒洽之意也。冬有積雪，春而益之以小雨潤澤，則饒洽矣。</small><br/>
　　疆埸<small about="#mwt844" typeof="mw:Transclusion">音亦</small>翼翼，黍稷彧彧<small about="#mwt845" typeof="mw:Transclusion">音郁，叶于逼反</small>。曾孫之穡，以為酒食。畀<small about="#mwt846" typeof="mw:Transclusion">音祕</small>我尸賓，壽考萬年<small about="#mwt847" typeof="mw:Transclusion">叶尼因反</small>。<br/>
　　<small typeof="mw:Transclusion">賦也。埸，畔也。翼翼，整飭貌。彧彧，茂盛貌。畀，與也。<br/>
　　言其田整飭而榖茂盛者，皆曾孫之穡也。於是以為酒食，而獻之於尸及賓客也。陰陽和，萬物遂，而人心歡悦，以奉宗廟，則神降之福，故壽考萬年也。</small><br/>
　　中田有廬，疆場<small about="#mwt848" typeof="mw:Transclusion">音亦</small>有瓜<small about="#mwt849" typeof="mw:Transclusion">叶公乎反</small>。是剝是菹<small about="#mwt850" typeof="mw:Transclusion">側居反</small>，獻之皇祖。曾孫壽考<small about="#mwt851" typeof="mw:Transclusion">叶孔五反</small>，受天之祜<small about="#mwt852" typeof="mw:Transclusion">音户</small>。<br/>
　　<small typeof="mw:Transclusion">賦也。中田，田中也。菹，酢菜也。祜，福也。<br/>
　　一井之田，其中百畝為公田，內以二十畝，分八家為廬舍，以便田事。於畔上種瓜，以盡地利。瓜成，剝削淹漬以為菹，而獻皇祖。貴四時之異物，順孝子之心也。</small><br/>
　　祭以清酒，從以騂<small about="#mwt853" typeof="mw:Transclusion">音觲</small>牡，享于祖考<small about="#mwt854" typeof="mw:Transclusion">叶去久反</small>。執其鸞刀，以啟其毛，取其血膋<small about="#mwt855" typeof="mw:Transclusion">音聊，叶音勞</small>。<br/>
　　<small typeof="mw:Transclusion">賦也。清酒，清潔之酒，鬱鬯之屬也。騂，赤色，<span class="dynasty">周</span>所尚也。祭禮，先以鬱鬯灌地，求神於陰，然後迎牲。執者，主人親執也。鸞刀，刀有鈴也。膋，脂膏也。啟其毛以告純也，取其血以告殺也，取其膋以升臭也。合之黍稷，實之於蕭而燔之，以求神於陽也。<span class="book-name">記</span>曰：「<span class="dynasty">周</span>人尚臭，灌用鬯臭，鬱合鬯，臭陰達於淵泉。灌以圭璋，用玉氣也。既灌，然後迎牲，致陰氣也。蕭合黍稷，臭陽達於牆屋，故既奠，然後焫蕭合羶薌。凡祭，慎諸此。魂氣歸於天，形魄歸於地，故祭求諸陰陽之義也」。</small><br/>
　　是烝是享<small about="#mwt856" typeof="mw:Transclusion">叶虛良反</small>，苾苾芬芬，祀事孔明<small about="#mwt857" typeof="mw:Transclusion">叶謨郎反</small>。先祖是皇，報以介福，萬壽無疆。<br/>
　　<small about="#mwt858" typeof="mw:Transclusion">賦也。烝，進也。或曰：冬祭名。</small><br/>
　　<span class="book-name">信南山</span>六章，章六句。<br/>
　　<span id="fu_tian_si_zhang_zhang_shi_ju-n750" about="#mwt888" typeof="mw:Transclusion" class="header">倬<small about="#mwt860" typeof="mw:Transclusion">音卓</small>彼甫田</span><small about="#mwt861" typeof="mw:Transclusion">叶地因反</small>，歲取十千<small about="#mwt862" typeof="mw:Transclusion">叶倉新反</small>。我取其陳，食<small about="#mwt863" typeof="mw:Transclusion">音嗣</small>我農人。自古有年<small about="#mwt864" typeof="mw:Transclusion">叶泥因反</small>，今適南畝<small about="#mwt865" typeof="mw:Transclusion">叶滿彼反</small>。或耘或耔<small about="#mwt866" typeof="mw:Transclusion">音子，叶獎里反</small>，黍稷薿薿<small about="#mwt867" typeof="mw:Transclusion">音蟻</small>。攸介攸止，烝我髦<small about="#mwt868" typeof="mw:Transclusion">音毛</small>士。<br/>
　　<small about="#mwt869" typeof="mw:Transclusion">賦也。倬，明貌。甫，大也。十千，謂一成之田，地方十里，為田九萬畝，而以其萬畝為公田，蓋九一之法也。我，食禄主祭之人也。陳，舊粟也。農人，私百畝而養公田者也。有年，豐年也。適，往也。耘，除草也。耔，雝本也。蓋<span class="name">后稷</span>為田，一畝三畎，廣尺深尺，而播種於其中，苖葉以上，稍耨壠草，因壝其土以附苖根。壠盡畎平，則根深而能風與旱也。薿，茂盛貌。介，大。烝，進。髦，俊也。俊士，秀民也。古者士出於農，而工商不與焉。<span class="name">管仲</span>曰：「農之子，恒為農，野處而不暱，其秀民之能為士者，必足賴也」，即謂此也。<br/>
　　此詩述公卿有田禄者，力於農事，以奉方社田祖之祭。故言於此大田，歲取萬畝之入以為禄食，及其積之久而有餘，則又存其新而散其舊，以食農人，補不足，助不給也。蓋以自古有年，是以陳陳相因，所積如此。然其用之之節，又合宜而有序如此，所以粟雖甚多，而無紅腐不可食之患也。又言自古既有年矣，今適南畝，農人方且或耘或耔，而其黍稷又已茂盛，則是又將復有年矣。故於其所美大止息之處，進我髦士而勞之也。</small><br/>
　　以我齊<small about="#mwt870" typeof="mw:Transclusion">音咨</small>明<small about="#mwt871" typeof="mw:Transclusion">叶謨郎反</small>，與我犧羊，以社以方。我田既臧，農夫之慶<small about="#mwt872" typeof="mw:Transclusion">叶祛羊反</small>。琴瑟擊鼓，以御<small about="#mwt873" typeof="mw:Transclusion">牙嫁反</small>田祖，以祈甘雨，以介我稷黍，以榖我士女。<br/>
　　<small about="#mwt874" typeof="mw:Transclusion">賦也。齊，與粢同。<span class="book-name">曲禮</span>曰：「稷曰明粢」，此言「齊明」，便文以協韻耳。犧羊，純色之羊也。社，后土也。以<span class="name">句龍氏</span>配。方，秋祭四方，報成萬物，<span class="book-name">周禮</span>所謂「羅獘獻禽以祀祊」是也。臧，善。慶，福。御，迎也。田祖，先嗇也，謂始耕田者，即<span class="name">神農</span>也。<span class="book-name">周禮·籥章</span>「凡國祈年於田祖，則吹<span class="book-name">豳雅</span>，擊土鼓，以樂田畯」是也。榖，養也。又曰：善也。言倉廪實而知禮節也。<br/>
　　言奉其齊盛犧牲，以祭方社，而曰：我田之所以善者，非我之所能致也，乃賴農夫之福而致之耳。又作樂以祭田祖而祈雨，庶有以大其稷黍，而養其民人也。</small><br/>
　　曾孫來止，以其婦子<small about="#mwt875" typeof="mw:Transclusion">叶獎里反</small>，饁<small about="#mwt876" typeof="mw:Transclusion">音瞱</small>彼南畝<small about="#mwt877" typeof="mw:Transclusion">叶滿彼反</small>，田畯<small about="#mwt878" typeof="mw:Transclusion">音俊</small>至喜。攘<small about="#mwt879" typeof="mw:Transclusion">音穰</small>其左右<small about="#mwt880" typeof="mw:Transclusion">叶羽已反</small>，嘗其旨否<small about="#mwt881" typeof="mw:Transclusion">叶補美反</small>。禾易長畝，終善且有<small about="#mwt882" typeof="mw:Transclusion">叶羽已反</small>。曾孫不怒，農夫克敏<small about="#mwt883" typeof="mw:Transclusion">叶母鄙反</small>。<br/>
　　<small typeof="mw:Transclusion">賦也。曾孫，主祭者之稱，非獨宗廟為然。<span class="book-name">曲禮</span>：「外事曰曾孫某侯某」，<span class="name">武王</span>禱名山大川曰「有道曾孫<span class="name">周王發</span>」是也。饁，餉。攘，取。旨，美。易，治。長，竟。有，多。敏，疾也。<br/>
　　曾孫之來，適見農夫之婦子來饁耘者，於是與之偕至其所，而田畯亦至而喜之。乃取其左右之饋，而嘗其旨否。言其上下相親之甚也。既又見其禾之易治，竟畝如一，而知其終當善而且多。是以曾孫不怒，而其農夫益以敏於其事也。</small><br/>
　　曾孫之稼，如茨如梁。曾孫之庾，如坻<small about="#mwt884" typeof="mw:Transclusion">音池</small>如京<small about="#mwt885" typeof="mw:Transclusion">叶居良反</small>。乃求千斯倉，乃求萬斯箱。黍稷稻粱，農夫之慶<small about="#mwt886" typeof="mw:Transclusion">叶袪羊反</small>。報以介福，萬壽無疆。<br/>
　　<small about="#mwt887" typeof="mw:Transclusion">賦也。茨，屋蓋，言其密比也。梁，車梁，言其穹隆也。坻，水中之高地也。京，高丘也。箱，車箱也。<br/>
　　此言收成之後，禾稼既多，則求倉以處之，求車以載之。而言凡此黍稷稻梁，皆賴農夫之慶而得之，是宜報以大福，使之萬壽無疆也。其歸美於下，而欲厚報之如此。</small><br/>
　　<span class="book-name">甫田</span>四章，章十句。<br/>
　　<span id="da_tian-n750" about="#mwt888" typeof="mw:Transclusion" class="header">大田多稼</span>，既種<small about="#mwt889" typeof="mw:Transclusion">上聲</small>既戒，既備乃事<small about="#mwt890" typeof="mw:Transclusion">叶上止反</small>。以我覃<small about="#mwt891" typeof="mw:Transclusion">音剡</small>耜<small about="#mwt892" typeof="mw:Transclusion">叶養里反</small>，俶載南畝<small about="#mwt893" typeof="mw:Transclusion">叶滿彼反</small>。播厥百榖<small about="#mwt894" typeof="mw:Transclusion">叶工洛反</small>，既庭且碩<small about="#mwt895" typeof="mw:Transclusion">叶常約反</small>，曾孫是若。<br/>
　　<small about="#mwt896" typeof="mw:Transclusion">賦也。種，擇其種也。戒，飭其具也。覃，利。俶，始。載，事。庭，直。碩，大。若，順也。<br/>
　　<span class="name">蘇氏</span>曰：「田大而種多，故於今歲之冬，具來歲之種，戒來歲之事，凡既備矣，然後事之。取其利耜，而始事於南畝，既耕而播之。其耕之也勤，而種之也時，故其生者皆直而大，以順曾孫之所欲」。此詩為農夫之辭，以頌美其上。若以答前篇之意也。</small><br/>
　　既方既皁<small about="#mwt897" typeof="mw:Transclusion">叶子苟反</small>，既堅既好<small about="#mwt898" typeof="mw:Transclusion">叶許苟反</small>，不稂<small about="#mwt899" typeof="mw:Transclusion">音郎</small>不莠<small about="#mwt900" typeof="mw:Transclusion">音酉</small>。去<small about="#mwt901" typeof="mw:Transclusion">上聲</small>其螟<small about="#mwt902" typeof="mw:Transclusion">音冥</small>螣<small about="#mwt903" typeof="mw:Transclusion">音特</small>，及其蟊賊，無害我田稺<small about="#mwt904" typeof="mw:Transclusion">音租</small>。田祖有神，秉畀炎火<small about="#mwt905" typeof="mw:Transclusion">叶虎委反</small>。<br/>
　　<small typeof="mw:Transclusion">賦也。方，房也，謂孚甲始生，而未合時也。實未堅者曰皁。稂，童粱。莠，似苖。皆害苖之草也。食心曰螟，食葉曰螣，食根曰蟊，食節曰賊，皆害苖之蟲也。稺，幼禾也。<br/>
　　言其苖既盛矣，又必去此四蟲，然後可以無害田中之禾。然非人力所及也，故願田祖之神為我持此四蟲，而付之炎火之中也。<span class="name">姚崇</span>遣使捕蝗，引此為證。夜中設火，火邊掘坑，且焚且瘞，蓋古之遺法知此。</small><br/>
　　有渰<small about="#mwt906" typeof="mw:Transclusion">音掩</small>萋萋<small about="#mwt907" typeof="mw:Transclusion">音妻</small>，興雨祁祁。雨我公田，遂及我私<small about="#mwt908" typeof="mw:Transclusion">叶息夷反</small>。彼有不穫稺，此有不斂穧<small about="#mwt909" typeof="mw:Transclusion">音嚌</small>。彼有遺秉，此有滯穗，伊寡婦之利。<br/>
　　<small about="#mwt910" typeof="mw:Transclusion">賦也。渰，雲興貌。萋萋，盛貌。祁祁，徐也。雲欲盛，盛則多雨。雨欲徐，徐則入土。公田者，方里而井，井九百畝，其中為公田，八家皆私百畝，而同養公田也。穧，束。秉，把也。滯，亦遺棄之意也。<br/>
　　言農夫之心，先公後私，故望此雲雨而曰：天其雨我公田，而遂及我之私田乎。冀怙君徳，而蒙其餘惠，使收成之際，彼有不及穫之稺禾，此有不及斂之穧束，彼有遺棄之禾把，此有滯漏之禾穗，而寡婦尚得取之以為利也。此見其豐成有餘而不盡取，又與鰥寡共之，既足以為不費之惠，而亦不棄於地也。不然，則粒米狼戾，不殆於輕視天物而慢棄之乎。</small><br/>
　　曾孫來止，以其婦子，饁彼南畝，田畯至喜。來方禋<small about="#mwt911" typeof="mw:Transclusion">音因</small>祀<small about="#mwt912" typeof="mw:Transclusion">叶逸識反</small>，以其騂黑，與其黍稷。以享以祀<small about="#mwt913" typeof="mw:Transclusion">同上</small>，以介景福<small about="#mwt914" typeof="mw:Transclusion">叶筆力反</small>。<br/>
　　<small typeof="mw:Transclusion">賦也。精意以享謂之禋。<br/>
　　農夫相告曰：曾孫來矣。於是與其婦子，饁彼南畝之穫者，而田畯亦至而喜之也。曾孫之來，又禋祀四方之神而賽禱焉。四方各用其方色之牲。此言「騂黑」，舉南北以見其餘也。以介景福，農夫欲曾孫之受福也。</small><br/>
　　<span class="book-name">大田</span>四章，二章章八句，二章章九句。<br/>
　　<small about="#mwt915" typeof="mw:Transclusion">前篇有「擊鼓以御田祖」之文，故或疑此<span class="book-name">楚茨</span>、<span class="book-name">信南山</span>、<span class="book-name">甫田</span>、<span class="book-name">大田</span>四篇，即為<span class="book-name">豳雅</span>。其詳見於<span class="book-name">豳風</span>之末，亦未知其是否也。然前篇上之人以「我田既臧」為「農夫之慶」，而欲報之以介福。此篇農夫以「雨我公田，遂及我私」，而欲其享祀「以介景福」。上下之情，所以相賴而相報者如此，非盛德，其孰能之。</small><br/>
　　<span id="zhan_bi_luo_yi_wei_shui_yang_yang-n751" about="#mwt916" typeof="mw:Transclusion" class="header">瞻彼<span class="name">洛</span>矣</span>，維水泱泱<small about="#mwt917" typeof="mw:Transclusion">音秧</small>。君子至止，福禄如茨。韎<small about="#mwt918" typeof="mw:Transclusion">音昧</small>韐<small about="#mwt919" typeof="mw:Transclusion">音閤</small>有奭<small about="#mwt920" typeof="mw:Transclusion">音赩</small>，以作六師。<br/>
　　<small about="#mwt921" typeof="mw:Transclusion">賦也。<span class="name">洛</span>，水名，在<span class="name">東都</span>，會諸侯之處也。泱泱，深廣也。君子，指天子也。茨，積也。韎，茅蒐所染色也。韐，韠也，合韋為之，<span class="book-name">周官</span>所謂「韋弁」，兵事之服也。奭，赤貌。作，猶起也。六師，六軍也。天子六軍。<br/>
　　此天子會諸侯於<span class="book-name">東都</span>，以講武事，而諸侯美天子之詩。言天子至此<span class="name">洛水</span>之上，御戎服而起六師也。</small><br/>
　　瞻彼<span class="name">洛</span>矣，維水泱泱。君子至止，鞞<small about="#mwt922" typeof="mw:Transclusion">補頂反</small>琫<small about="#mwt923" typeof="mw:Transclusion">音菶</small>有珌<small about="#mwt924" typeof="mw:Transclusion">音必</small>。君子萬年，保其家室。<br/>
　　<small about="#mwt925" typeof="mw:Transclusion">賦也。鞞，容刀之鞞，今刀鞘也。琫，上飾。珌，下飾。亦戎服也。</small><br/>
　　瞻彼<span class="name">洛</span>矣，維水泱泱。君子至止，福禄既同。君子萬年，保其家邦<small about="#mwt926" typeof="mw:Transclusion">叶卜工反</small>。<br/>
　　<small typeof="mw:Transclusion">賦也。同，猶聚也。</small><br/>
　　<span class="book-name">瞻彼洛矣</span>三章，章六句。<br/>
　　<span id="shang_shang_zhe_hua_si_zhang_zhang_liu_ju-n753" about="#mwt944" typeof="mw:Transclusion" class="header">裳裳者華</span>，其葉湑<small about="#mwt928" typeof="mw:Transclusion">上聲</small>兮。我覯之子，我心寫<small about="#mwt929" typeof="mw:Transclusion">叶想與反</small>兮。我心寫兮，是以有譽處兮。<br/>
　　<small about="#mwt930" typeof="mw:Transclusion">興也。裳裳，猶堂堂。<span class="name">董氏</span>曰：「古本作『常』，常棣也」。湑，盛貌。覯，見。處，安也。<br/>
　　此天子美諸侯之辭。蓋以答<span class="book-name">瞻彼洛矣</span>也。言裳裳者華，則其葉湑然而美盛矣。我覯之子，則其心傾寫而悦樂之矣。夫能使見者悦樂之如此，則其有譽處宜矣。此章與<span class="book-name">蓼蕭</span>首章文勢全相似。</small><br/>
　　裳裳者華，芸其黃矣。我覯之子，維其有章矣。維其有章矣，是以有慶<small about="#mwt931" typeof="mw:Transclusion">叶虛羊反</small>矣。<br/>
　　<small about="#mwt932" typeof="mw:Transclusion">興也。芸，黃盛也。章，文章也。有文章，斯有福慶矣。</small><br/>
　　裳裳者華，或黃或白<small about="#mwt933" typeof="mw:Transclusion">叶僕各反</small>。我覯之子，乘其四駱。乘其四駱，六轡沃若。<br/>
　　<small about="#mwt934" typeof="mw:Transclusion">興也。言其車馬威儀之盛。</small><br/>
　　左<small about="#mwt935" typeof="mw:Transclusion">叶祖戈反</small>之左<small about="#mwt936" typeof="mw:Transclusion">同上</small>之，君子宜<small about="#mwt937" typeof="mw:Transclusion">叶牛何反</small>之。右<small about="#mwt938" typeof="mw:Transclusion">叶羽已反</small>之右<small about="#mwt939" typeof="mw:Transclusion">同上</small>之，君子有<small about="#mwt940" typeof="mw:Transclusion">叶羽已反</small>之。維其有<small about="#mwt941" typeof="mw:Transclusion">同上</small>之，是以似<small about="#mwt942" typeof="mw:Transclusion">叶養里反</small>之。<br/>
　　<small about="#mwt943" typeof="mw:Transclusion">賦也。言其才全德備，以左之則無所不宜，以右之則無所不有。維其有之於內，是以形之於外者，無不似其所有也。</small><br/>
　　<span class="book-name">裳裳者華</span>四章，章六句。<br/>
　　<span class="book-name">北山之什</span>十篇，四十六章，三百三十四句。<br/>
　　<span id="sang_hu_zhi_shen_er_zhi_qi-n754" about="#mwt945" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#sang_hu_zhi_shen_er_zhi_qi-n754" class="mw-selflink-fragment">桑扈之什二之七</a></span><br/>
　　<span id="sang_hu_si_zhang_zhang_si_ju-n755" about="#mwt959" typeof="mw:Transclusion" class="header">交交桑扈</span><small about="#mwt946" typeof="mw:Transclusion">音户</small>，有鶯其羽。君子樂<small about="#mwt947" typeof="mw:Transclusion">音洛</small>胥<small about="#mwt948" typeof="mw:Transclusion">叶思呂反</small>，受天之祜<small about="#mwt949" typeof="mw:Transclusion">音户</small>。<br/>
　　<small typeof="mw:Transclusion">興也。交交，飛往來之貌。桑扈，竊脂也。鶯然，有文章也。君子，指諸侯。胥，語辭。祜，福也。<br/>
　　此亦天子燕諸侯之詩。言交交桑扈，則有鶯其羽矣。君子樂胥，則受天之祜矣。頌禱之辭也。</small><br/>
　　交交桑扈，有鶯其領。君子樂胥，萬邦之屏<small about="#mwt950" typeof="mw:Transclusion">音丙</small>。<br/>
　　<small typeof="mw:Transclusion">興也。領，頸。屏，蔽也。言其能為小國之藩衛，蓋任方伯連帥之職者也。</small><br/>
　　之屏之翰<small about="#mwt951" typeof="mw:Transclusion">叶胡見反</small>，百辟<small about="#mwt952" typeof="mw:Transclusion">音璧</small>為憲。不戢<small about="#mwt953" typeof="mw:Transclusion">音緝</small>不難<small about="#mwt954" typeof="mw:Transclusion">叶乃多反</small>，受福不那。<br/>
　　<small about="#mwt955" typeof="mw:Transclusion">賦也。翰，幹也，所以當牆兩邊，障土者也。辟，君。憲，法也。言其所統之諸侯，皆以之為法也。戢，斂。難，慎。那，多也。不戢，戢也。不難，難也。不那，那也。蓋曰：豈不斂乎，豈不慎乎，其受福豈不多乎。古語聲急而然也，後放此。</small><br/>
　　兕觥其觩<small about="#mwt956" typeof="mw:Transclusion">音求</small>，旨酒思柔。彼交匪敖<small about="#mwt957" typeof="mw:Transclusion">去聲</small>，萬福來求。<br/>
　　<small about="#mwt958" typeof="mw:Transclusion">賦也。兕觥，爵也。觩，角上曲貌。旨，美也。思，語辭也。敖、傲通。交際之閒，無所傲慢，則我無事於求福，而福反來求我矣。</small><br/>
　　<span class="book-name">桑扈</span>四章，章四句。<br/>
　　<span id="yuan_yang_si_zhang_zhang_si_ju-n756" about="#mwt972" typeof="mw:Transclusion" class="header">鴛鴦于飛</span>，畢之羅之。君子萬年，福禄宜<small about="#mwt960" typeof="mw:Transclusion">叶牛何反</small>之。<br/>
　　<small about="#mwt961" typeof="mw:Transclusion">興也。鴛鴦，匹鳥也。畢，小罔長柄者也。羅，罔也。君子，指天子也。<br/>
　　此諸侯所以答<span class="book-name">桑扈</span>也。鴛鴦于飛，則畢之羅之矣。君子萬年，則福禄宜之矣。亦頌禱之辭也。</small><br/>
　　鴛鴦在梁，戢其左翼。君子萬年，宜其遐福<small about="#mwt962" typeof="mw:Transclusion">叶筆力反</small>。<br/>
　　<small typeof="mw:Transclusion">興也。石絶水為梁。戢，斂也。<span class="name">張子</span>曰：「禽鳥並棲，一正一倒，戢其左翼以相依於內，舒其右翼以防患於外」，蓋左不用而右便故也。遐，遠也，久也。</small><br/>
　　乗<small about="#mwt963" typeof="mw:Transclusion">去聲</small>馬在廐<small about="#mwt964" typeof="mw:Transclusion">音救</small>，摧<small about="#mwt965" typeof="mw:Transclusion">音剉</small>之秣<small about="#mwt966" typeof="mw:Transclusion">音末，叶莫佩反</small>之。君子萬年，福禄艾<small about="#mwt967" typeof="mw:Transclusion">叶魚肺反</small>之。<br/>
　　<small about="#mwt968" typeof="mw:Transclusion">興也。摧，莝。秣，栗。艾，養也。<span class="name">蘇氏</span>曰：「艾，老也。言以福禄終其身也」，亦通。<br/>
　　乗馬在廐，則摧之秣之矣。君子萬年，則福禄艾之矣。</small><br/>
　　乗馬在廐，秣之摧<small about="#mwt969" typeof="mw:Transclusion">叶如字，又音剉</small>之。君子萬年，福禄綏<small about="#mwt970" typeof="mw:Transclusion">叶如字，又土果反</small>之。<br/>
　　<small about="#mwt971" typeof="mw:Transclusion">興也。綏，安也。</small><br/>
　　<span class="book-name">鴛鴦</span>四章，章四句。<br/>
　　<span id="kui_bian_san_zhang_zhang_shi_er_ju-n757" about="#mwt992" typeof="mw:Transclusion" class="header">有頍<small about="#mwt973" typeof="mw:Transclusion">音跬</small>者弁</span>，實維伊何。爾酒既旨，爾殽既嘉<small about="#mwt974" typeof="mw:Transclusion">叶居何反</small>。豈伊異人，兄弟匪他<small about="#mwt975" typeof="mw:Transclusion">音拖</small>。蔦<small about="#mwt976" typeof="mw:Transclusion">音鳥</small>與女蘿<small about="#mwt977" typeof="mw:Transclusion">音羅</small>，施<small about="#mwt978" typeof="mw:Transclusion">音異</small>于松柏<small about="#mwt979" typeof="mw:Transclusion">叶逋莫反</small>。未見君子，憂心奕奕<small about="#mwt980" typeof="mw:Transclusion">叶弋灼反</small>。既見君子，庶幾說<small about="#mwt981" typeof="mw:Transclusion">音悦</small>懌<small about="#mwt982" typeof="mw:Transclusion">叶弋灼反</small>。<br/>
　　<small typeof="mw:Transclusion">賦而興，又比也。頍，弁貌。或曰：舉首貌。弁，皮弁。嘉、旨，皆美也。匪他，非他人也。蔦，寄生也，葉似當盧，子如覆盆子，赤黑甜美。女蘿，兔絲也，蔓連草上，黃赤如金。此則比也。君子，兄弟為賓者也。奕奕，憂心無所薄也。<br/>
　　此亦燕兄弟親戚之詩。故言有頍者弁，實維伊何乎。爾酒既旨，爾殽既嘉，則豈伊異人乎，乃兄弟而匪他也。又言蔦蘿施于木上，以比兄弟親戚纏綿依附之意。是以未見而憂，既見而喜也。</small><br/>
　　有頍者弁，實維何期。爾酒既旨，爾殽既時。豈伊異人，兄弟具來<small about="#mwt983" typeof="mw:Transclusion">叶陵之反</small>。蔦與女蘿，施于松上<small about="#mwt984" typeof="mw:Transclusion">叶時亮反</small>。未見君子，憂心怲怲<small about="#mwt985" typeof="mw:Transclusion">音柄，叶兵旺反</small>。既見君子，庶幾有臧<small about="#mwt986" typeof="mw:Transclusion">叶才浪反</small>。<br/>
　　<small typeof="mw:Transclusion">賦而興，又比也。何期，猶伊何也。時，善。具，俱也。怲怲，憂盛滿也。臧，善也。</small><br/>
　　有頍者弁，實維在首。爾酒既旨，爾殽既阜。豈伊異人，兄弟甥舅。如彼雨<small about="#mwt987" typeof="mw:Transclusion">去聲</small>雪，先集維霰<small about="#mwt988" typeof="mw:Transclusion">音線</small>。死喪<small about="#mwt989" typeof="mw:Transclusion">去聲</small>無日，無幾<small about="#mwt990" typeof="mw:Transclusion">音已</small>相見。樂酒今夕，君子維宴。<br/>
　　<small about="#mwt991" typeof="mw:Transclusion">賦而興，又比也。阜，猶多也。甥舅，謂母姑姊妹妻族也。霰，雪之始凝者也。將大雨雪，必先微溫，雪自上下，遇溫氣而搏，謂之霰。久而寒勝，則大雪矣。言霰集則將雪之候，以比老至則將死之徵也。故卒言死喪無日，不能久相見矣。但當樂飲，以盡今夕之歡。篤親親之意也。</small><br/>
　　<span class="book-name">頍弁</span>三章，章十二句。<br/>
　　<span id="che_xia_wu_zhang_zhang_liu_ju-n758" about="#mwt1012" typeof="mw:Transclusion" class="header">閒關車之舝兮</span>，思孌<small about="#mwt993" typeof="mw:Transclusion">音臠</small>季女逝兮。匪飢匪渴，德音來括。雖無好友<small about="#mwt994" typeof="mw:Transclusion">叶羽已反</small>，式燕且喜。<br/>
　　<small about="#mwt995" typeof="mw:Transclusion">賦也。閒關，設舝聲也。舝，車軸頭鐵也。無事則脱，行則設之。昏禮，親迎者乘車。孌，美貌。逝，往。括，會也。<br/>
　　此燕樂其新昏之詩。故言閒關然設此車舝者，蓋思彼孌然之季女，故乘此車往而迎之也。匪飢也，匪渴也，望其德音來括，而心如飢渴耳。雖無他人，亦當燕飲以相喜樂也。</small><br/>
　　依彼平林，有集維鷮<small about="#mwt996" typeof="mw:Transclusion">音驕</small>。辰彼碩女，令德來教<small about="#mwt997" typeof="mw:Transclusion">叶居爻反</small>。式燕且譽，好<small about="#mwt998" typeof="mw:Transclusion">去聲</small>爾無射<small about="#mwt999" typeof="mw:Transclusion">音亦，叶都故反</small>。<br/>
　　<small typeof="mw:Transclusion">興也。依，茂木貌。鷮，雉也，微小於翟，走而且鳴，其尾長，肉甚美。辰，時。碩，大也。爾，即季女也。射，厭也。<br/>
　　依彼平林，則有集維鷮。辰彼碩女，則以令德來配己而教誨之。是以式燕且譽，而悦慕之無厭也。</small><br/>
　　雖無旨酒，式飲庶幾。雖無嘉殽，式食庶幾。雖無德與女<small about="#mwt1000" typeof="mw:Transclusion">音汝</small>，式歌且舞。<br/>
　　<small about="#mwt1001" typeof="mw:Transclusion">賦也。旨、嘉，皆美也。女，亦指季女也。<br/>
　　言我雖無旨酒、嘉殽、美德以與女，女亦當飲食歌舞以相樂也。</small><br/>
　　陟彼高岡，析<small about="#mwt1002" typeof="mw:Transclusion">音錫</small>其柞<small about="#mwt1003" typeof="mw:Transclusion">音昨</small>薪<small about="#mwt1004" typeof="mw:Transclusion">叶音襄</small>。析其柞薪，其葉湑<small about="#mwt1005" typeof="mw:Transclusion">上聲</small>兮。鮮我覯爾，我心寫<small about="#mwt1006" typeof="mw:Transclusion">叶想羽反</small>兮。<br/>
　　<small about="#mwt1007" typeof="mw:Transclusion">興也。陟，登。柞，櫟。湑，盛。鮮，少。覯，見也。<br/>
　　陟岡而析薪，則其葉湑兮矣。我得見爾，則我心寫兮矣。</small><br/>
　　高山仰<small about="#mwt1008" typeof="mw:Transclusion">叶五剛反</small>止，景行行<small about="#mwt1009" typeof="mw:Transclusion">叶户郎反</small>止。四牡騑騑<small about="#mwt1010" typeof="mw:Transclusion">音霏</small>，六轡如琴。覯爾新昏，以慰我心。<br/>
　　<small about="#mwt1011" typeof="mw:Transclusion">興也。仰，瞻望也。景行，大道也。如琴，謂六轡調和，如琴瑟也。慰，安也。<br/>
　　高山則可仰，景行則可行，馬服御良，則可以迎季女而慰我心也。此又舉其始終而言也。<span class="book-name" title="禮記正義·卷五十四·表記第三十二">表記</span>曰：「<span class="book-name">小雅</span>曰：『高山仰止，景行行止』，子曰：『<span class="book-name">詩</span>之好仁如此，鄉道而行，中道而廢，忘身之老也，不知年數之不足也。俛焉日有孶孶，斃而後已。』」</small><br/>
　　<span class="book-name">車舝</span>五章，章六句。<br/>
　　<span id="qing_ying_san_zhang_zhang_si_ju-n759" about="#mwt1018" typeof="mw:Transclusion" class="header">營營青蠅</span>，止于樊<small about="#mwt1013" typeof="mw:Transclusion">音煩，叶焚乾反</small>。豈弟君子，無信讒言。<br/>
　　<small about="#mwt1014" typeof="mw:Transclusion">比也。營營，往來飛聲，亂人聽也。青蠅汙穢，能變白黑。樊，藩也。君子，謂王也。<br/>
　　詩人以王好聽讒言，故以青蠅飛聲比之，而戒王以勿聽也。</small><br/>
　　營營青蠅，止于棘。讒人罔極，交亂四國<small about="#mwt1015" typeof="mw:Transclusion">叶越逼反</small>。<br/>
　　<small typeof="mw:Transclusion">興也。棘，所以為藩也。極，猶已也。</small><br/>
　　營營青蠅，止于榛。讒人罔極，構<small about="#mwt1016" typeof="mw:Transclusion">音姤</small>我二人。<br/>
　　<small about="#mwt1017" typeof="mw:Transclusion">興也。構，合也，猶交亂也。己與聽者為二人。</small><br/>
　　<span class="book-name">青蠅</span>三章，章四句。<br/>
　　<span id="bin_zhi_chu_yan_wu_zhang_zhang_shi_si_ju-n760" about="#mwt1052" typeof="mw:Transclusion" class="header">賓之初筵</span>，左右秩秩。籩豆有楚，殽核維旅。酒既和旨，飲酒孔偕<small about="#mwt1019" typeof="mw:Transclusion">音皆，叶舉里反</small>。鐘鼓既設<small about="#mwt1020" typeof="mw:Transclusion">叶書質反</small>，舉醻<small about="#mwt1021" typeof="mw:Transclusion">音酬</small>逸逸。大侯既抗<small about="#mwt1022" typeof="mw:Transclusion">叶居郎反</small>，弓矢斯張。射夫既同，獻爾發功。發彼有的<small about="#mwt1023" typeof="mw:Transclusion">叶丁藥反</small>，以祈爾爵。<br/>
　　<small about="#mwt1024" typeof="mw:Transclusion">賦也。初筵，初即席也。左右，筵之左右也。秩秩，有序也。楚，列貌。殽，豆實也。核，籩實也。旅，陳也。和旨，調美也。孔，甚也。偕，齊一也。設，宿設而又遷于下也。大射，樂人宿縣，厥明將射，乃遷樂于下，以避射位是也。舉醻，舉所奠之醻爵也。逸逸，往來有序也。大侯，君侯也。天子熊侯，白質。諸侯麋侯，赤質。大夫布侯，畫以虎豹。士布侯，畫以鹿豕。天子侯，身一丈，其中三分居一，白質畫熊，其外則丹地，畫以雲氣。抗，張也。凡射，張侯而不繫左下綱，中掩束之。至將射，司馬命張侯，弟子脱束，遂繫下綱也。大侯張，而弓矢亦張，節也。射夫既同，比其耦也。射禮，選群臣為三耦，三耦之外，其餘各自取匹，謂之衆耦。獻，猶奏也。發，發矢也。的，質也。祈，求也。爵，射不中者，飲豐上之觶也。<br/>
　　<span class="name">衛武公</span>飲酒悔過，而作此詩。此章言因射而飲者初筵禮儀之盛。酒既調美，而飲者齊一，至於設鐘鼓、舉醻爵、抗大侯、張弓矢，而衆耦拾發，各心競云：我以此求爵汝也。</small><br/>
　　籥舞笙鼓，樂既和奏<small about="#mwt1025" typeof="mw:Transclusion">叶宗五反</small>。烝衎<small about="#mwt1026" typeof="mw:Transclusion">音看</small>烈祖，以洽百禮。百禮既至，有壬有林。錫爾純嘏，子孫其湛<small about="#mwt1027" typeof="mw:Transclusion">音躭，叶持林反</small>。其湛曰樂<small about="#mwt1028" typeof="mw:Transclusion">音洛</small>，各奏爾能<small about="#mwt1029" typeof="mw:Transclusion">叶奴金反</small>。賓載手仇<small about="#mwt1030" typeof="mw:Transclusion">音拘，叶音求、其</small>，室人入又<small about="#mwt1031" typeof="mw:Transclusion">叶音由、怡</small>。酌彼康爵，以奏爾時<small about="#mwt1032" typeof="mw:Transclusion">叶音醻</small>。<br/>
　　<small typeof="mw:Transclusion">賦也。籥舞，文舞也。烝，進。衎，樂。烈，業。洽，合也。百禮，言其備也。壬，大。林，盛也。言禮之盛大也。錫，神錫之也。爾，主祭者也。嘏，福。湛，樂也。各奏爾能，謂子孫各酌獻尸，尸酢而卒爵也。仇，讀曰㪺。室人，有室中之事者，謂佐食也。又，復也。賓手挹酒，室人復酌，為加爵也。康，安也。酒，所以安體也。或曰：康，讀曰抗。<span class="book-name">記</span>曰：「崇坫康圭」，此亦謂坫上之爵也。時，時祭也。<span class="name">蘇氏</span>曰，時物也。<br/>
　　此言因祭而飲者，始時禮樂之盛如此也。</small><br/>
　　賓之初筵，溫溫其恭。其未醉止，威儀反反<small about="#mwt1033" typeof="mw:Transclusion">叶分邅反</small>。曰既醉止，威儀幡幡<small about="#mwt1034" typeof="mw:Transclusion">叶分邅反</small>。舍<small about="#mwt1035" typeof="mw:Transclusion">音捨</small>其坐遷，屢舞僊僊。其未醉止，威儀抑抑。曰既醉止，威儀怭怭<small about="#mwt1036" typeof="mw:Transclusion">音弼</small>。是曰既醉，不知其秩。<br/>
　　<small about="#mwt1037" typeof="mw:Transclusion">賦也。反反，顧禮也。幡幡，輕數也。遷，徙。屢，數也。僊僊，軒舉之狀。抑抑，慎密也。怭怭，媟嫚也。秩，常也。<br/>
　　此言凡飲酒者，常始乎治，而卒乎亂也。</small><br/>
　　賓既醉止，載號<small about="#mwt1038" typeof="mw:Transclusion">音毫</small>載呶<small about="#mwt1039" typeof="mw:Transclusion">音鐃</small>。亂我籩豆，屢舞僛僛<small about="#mwt1040" typeof="mw:Transclusion">音欺</small>。是曰既醉，不知其郵<small about="#mwt1041" typeof="mw:Transclusion">叶于其反</small>。側弁之俄，屢舞傞傞<small about="#mwt1042" typeof="mw:Transclusion">音娑</small>。既醉而出，並受其福<small about="#mwt1043" typeof="mw:Transclusion">叶筆力反</small>。醉而不出，是謂伐德。飲酒孔嘉<small about="#mwt1044" typeof="mw:Transclusion">叶居何反</small>，維其令儀<small about="#mwt1045" typeof="mw:Transclusion">叶牛何反</small>。<br/>
　　<small typeof="mw:Transclusion">賦也。號，呼。呶，讙也。㒋㒋，傾側之狀。郵，與尤同，過也。側，傾也。俄，傾貌。傞傞，不止也。出，去。伐，害。孔，甚。令，善也。<br/>
　　此章極言醉者之狀。因言賓醉而出，則與主人俱有美譽。醉至若此，是害其德也。飲酒之所以甚美者，以其有令儀爾，今若此，則無復有儀矣。</small><br/>
　　凡此飲酒，或醉或否<small about="#mwt1046" typeof="mw:Transclusion">叶補美反</small>。既立之監，或佐之史。彼醉不臧，不醉反恥。式勿從謂，無俾大<small about="#mwt1047" typeof="mw:Transclusion">音泰</small>怠<small about="#mwt1048" typeof="mw:Transclusion">叶養里反</small>。匪言勿言，匪由勿語。由醉之言，俾出童羖<small about="#mwt1049" typeof="mw:Transclusion">音古</small>。三爵不識<small about="#mwt1050" typeof="mw:Transclusion">叶音失、志</small>，矧敢多又<small about="#mwt1051" typeof="mw:Transclusion">叶夷益、夷䜴二反</small>。<br/>
　　<small typeof="mw:Transclusion">賦也，監、史，司正之屬。燕禮、鄉射，恐有解倦失禮者，立司正以監之，察儀法也。謂，告。由，從也。童羖，無角之羖羊，必無之物也。識，記也。<br/>
　　言飲酒者，或醉或不醉，故既立監而佐之以史，則彼醉者所為不善而不自知，使不醉者反為之羞愧也。安得從而告之，使勿至於大怠乎。告之若曰：所不當言者勿言，所不當從者勿語，醉而妄言，則將罰汝，使出童羖矣。設言必無之物，以恐之也。汝飲至三爵，已昏然無所記矣，况敢又多飲乎。又丁寕以戒之。</small><br/>
　　<span class="book-name">賓之初筵</span>五章，章十四句。<br/>
　　<small about="#mwt1053" typeof="mw:Transclusion"><span class="name">毛氏</span><span class="book-name">序</span>曰：「<span class="name">衛武公</span>刺<span class="name">幽王</span>也」。<span class="name">韓氏</span><span class="book-name">序</span>曰：「<span class="name">衛武公</span>飲酒悔過也」。今按此詩，意與<span class="book-name">大雅·抑</span>戒相類，必<span class="name">武公</span>自悔之作，當從<span class="name">韓</span>義。</small><br/>
　　<span id="yu_zai_zai_zao_you_ban-n761" about="#mwt1054" typeof="mw:Transclusion" class="header">魚在在藻</span>，有頒<small about="#mwt1055" typeof="mw:Transclusion">音焚</small>其首。王在在<span class="place">鎬</span>，豈<small about="#mwt1056" typeof="mw:Transclusion">音愷</small>樂<small about="#mwt1057" typeof="mw:Transclusion">音洛</small>飲酒。<br/>
　　<small about="#mwt1058" typeof="mw:Transclusion">興也。藻，水草也。頒，大首貌。豈，亦樂也。<br/>
　　此天子燕諸侯，而諸侯美天子之詩也。言魚何在乎，在乎藻也，則有頒其首矣。王何在乎，在乎<span class="place">鎬京</span>也，則豈樂飲酒矣。</small><br/>
　　魚在在藻，有莘其尾。王在在<span class="place">鎬</span>，飲酒樂豈<small about="#mwt1059" typeof="mw:Transclusion">叶去幾反</small>。<br/>
　　<small typeof="mw:Transclusion">興也。莘，長也。</small><br/>
　　魚在在藻，依于其蒲。王在在<span class="place">鎬</span>，有那其居。<br/>
　　<small about="#mwt1060" typeof="mw:Transclusion">興也。那，安。居，處也。</small><br/>
　　<span class="book-name">魚藻</span>三章，章四句。<br/>
　　<span id="cai_shu_wu_zhang_zhang_ba_ju-n763" about="#mwt1096" typeof="mw:Transclusion" class="header">采菽采菽</span>，筐<small about="#mwt1062" typeof="mw:Transclusion">音匡</small>之筥<small about="#mwt1063" typeof="mw:Transclusion">音舉</small>之。君子來朝<small about="#mwt1064" typeof="mw:Transclusion">音潮</small>，何錫予<small about="#mwt1065" typeof="mw:Transclusion">音與</small>之。雖無予之，路車乗<small about="#mwt1066" typeof="mw:Transclusion">去聲</small>馬<small about="#mwt1067" typeof="mw:Transclusion">叶滿補反</small>。又何予之，玄袞及黼<small about="#mwt1069" typeof="mw:Transclusion">音甫</small>。<br/>
　　<small typeof="mw:Transclusion">興也。菽，大豆也。君子，諸侯也。路車，金路以賜同姓，象路以賜異姓也。玄袞，玄衣而畫以卷龍也。黼，如斧形，刺之於裳也。<span class="dynasty">周</span>制，諸公袞冕九章，已見<span class="book-name">九罭</span>篇。侯伯鷩冕七章，則自華蟲以下。子男毳冕五章，衣自宗彝以下而裳黼黻。孤卿絺冕三章，則衣粉米而裳黼黻。大夫玄冕，則玄衣黻裳而已。<br/>
　　此天子所以答<span class="book-name">魚藻</span>也。采菽采菽，則必以筐筥盛之。君子來朝，則必有以錫予之。又言今雖無以子之，然已有路車、乗馬、玄袞及黼之賜矣。其言如此者，好之無已，意猶以為薄也。</small><br/>
　　觱<small about="#mwt1070" typeof="mw:Transclusion">音必</small>沸<small about="#mwt1071" typeof="mw:Transclusion">音弗</small>檻<small about="#mwt1072" typeof="mw:Transclusion">胡覽反</small>泉<small about="#mwt1073" typeof="mw:Transclusion">叶才匀反</small>，言采其芹<small about="#mwt1074" typeof="mw:Transclusion">音勤</small>。君子來朝，言觀其旂<small about="#mwt1075" typeof="mw:Transclusion">音祈，叶巨斤反</small>。其旂淠淠<small about="#mwt1076" typeof="mw:Transclusion">音譬</small>，鸞聲嘒嘒。載驂載駟，君子所届<small about="#mwt1077" typeof="mw:Transclusion">叶居氣反</small>。<br/>
　　<small typeof="mw:Transclusion">興也。觱沸，泉出貌。檻泉，正出也。芹，水草，可食。淠淠，動貌。嘒嘒，聲也。届，至也。<br/>
　　觱沸檻泉，則言采其芹。諸侯來朝，則言觀其旂。見其旂，聞其鸞聲，又見其馬，則知君子之至於是也。</small><br/>
　　赤芾<small about="#mwt1078" typeof="mw:Transclusion">音弗</small>在股，邪幅在下<small about="#mwt1079" typeof="mw:Transclusion">叶後五反</small>。彼交匪紓<small about="#mwt1080" typeof="mw:Transclusion">音舒，叶上與反</small>，天子所予<small about="#mwt1081" typeof="mw:Transclusion">音與</small>。樂<small about="#mwt1082" typeof="mw:Transclusion">音洛</small>只<small about="#mwt1083" typeof="mw:Transclusion">音止</small>君子，天子命<small about="#mwt1084" typeof="mw:Transclusion">叶彌并反</small>之。樂只君子，福禄申之。<br/>
　　<small about="#mwt1085" typeof="mw:Transclusion">賦也。脛，本曰股。邪幅，偪也。邪纏於足，如今行縢，所以束脛，在股下也。交，交際也。紓，緩也。<br/>
　　言諸侯服此芾偪，見於天子，恭敬齊遬，不敢紓緩，則為天子所與，而申之以福禄也。</small><br/>
　　維柞之枝，其葉蓬蓬。樂只君子，殿<small about="#mwt1086" typeof="mw:Transclusion">多見反</small>天子之邦<small about="#mwt1087" typeof="mw:Transclusion">叶上工反</small>。樂只君子，萬福攸同。平平<small about="#mwt1088" typeof="mw:Transclusion">音楩</small>左右，亦是率從。<br/>
　　<small about="#mwt1089" typeof="mw:Transclusion">興也。柞，見<span class="book-name">車舝</span>篇。蓬蓬，盛貌。殿，鎮也。平平，辯治也。左右，諸侯之臣也。率，循也。<br/>
　　維柞之枝，則其葉蓬蓬然。樂只君子，則宜殿天子之邦，而為萬福之所聚。又言其左右之臣，亦從之而至此也。</small><br/>
　　汎汎<small about="#mwt1090" typeof="mw:Transclusion">芳劍反</small>楊舟，紼<small about="#mwt1091" typeof="mw:Transclusion">音弗</small>纚<small about="#mwt1092" typeof="mw:Transclusion">音黎</small>維之。樂只君子，天子葵之。樂只君子，福禄膍<small about="#mwt1093" typeof="mw:Transclusion">音琵</small>之。優哉游哉，亦是戾<small about="#mwt1094" typeof="mw:Transclusion">叶郎之反</small>矣。<br/>
　　<small about="#mwt1095" typeof="mw:Transclusion">興也。紼，縴也。纚、維，皆繋也。言以大索纚其舟而繋之也。葵，揆也。揆，猶度也。膍，厚。戾，至也。<br/>
　　汎汎楊舟，則必以紼纚維之。樂只君子，則天子必葵之，福禄必膍之。於是又歎其優游而至於此也。</small><br/>
　　<span class="book-name">采菽</span>五章，章八句。<br/>
　　<span id="jiao_gong_ba_zhang_zhang_si_ju-n764" about="#mwt1122" typeof="mw:Transclusion" class="header">騂騂<small about="#mwt1097" typeof="mw:Transclusion">音觲</small>角弓</span>，翩<small about="#mwt1098" typeof="mw:Transclusion">音篇</small>其反<small about="#mwt1099" typeof="mw:Transclusion">叶分邅反</small>矣。兄弟昏姻，無胥遠<small about="#mwt1100" typeof="mw:Transclusion">叶於圓反</small>矣。<br/>
　　<small about="#mwt1101" typeof="mw:Transclusion">興也。騂騂，弓調和貌。角弓，以角飾弓也。翩，反貌。弓之為物，張之則內向而來，弛之則外反而去，有似兄弟昏姻，親疎遠近之意。胥，相也。<br/>
　　此刺王不親九族，而好讒佞，使宗族相怨之詩。言騂騂角弓，既翩然而反矣。兄弟昏姻，則豈可以相遠哉。</small><br/>
　　爾之遠<small about="#mwt1102" typeof="mw:Transclusion">同前</small>矣，民胥然矣。爾之教矣，民胥傚矣。<br/>
　　<small about="#mwt1103" typeof="mw:Transclusion">賦也。爾，王也。上之所為，下必有甚者。</small><br/>
　　此令兄弟，綽綽有裕<small about="#mwt1104" typeof="mw:Transclusion">預、與二音</small>。不令兄弟，交相為瘉<small about="#mwt1105" typeof="mw:Transclusion">同上</small>。<br/>
　　<small typeof="mw:Transclusion">賦也。令，善。綽，寛。裕，饒。瘉，病也。<br/>
　　言雖王化之不善，然此善兄弟，則綽綽有裕而不變。彼不善之兄弟，則由此而交相病矣。蓋指讒己之人而言也。</small><br/>
　　民之無良，相怨一方。受爵不讓<small about="#mwt1106" typeof="mw:Transclusion">叶如羊反</small>，至于己斯亡。<br/>
　　<small about="#mwt1107" typeof="mw:Transclusion">賦也。一方，彼一方也。<br/>
　　相怨者各據其一方耳。若以責人之心責己，愛己之心愛人，使彼己之閒，交見而無蔽，則豈有相怨者哉。况兄弟相怨相讒以取爵位，而不知遜讓，終亦必亡而已矣。</small><br/>
　　老馬反為駒<small about="#mwt1108" typeof="mw:Transclusion">叶去聲</small>，不顧其後<small about="#mwt1109" typeof="mw:Transclusion">叶下故反</small>。如食<small about="#mwt1110" typeof="mw:Transclusion">音嗣</small>宜饇<small about="#mwt1111" typeof="mw:Transclusion">音飫</small>，如酌孔取<small about="#mwt1112" typeof="mw:Transclusion">叶音娶</small>。<br/>
　　<small typeof="mw:Transclusion">比也。饇，飽。孔，甚也。<br/>
　　言其但知讒害人以取爵位，而不知其不勝任，如老馬憊矣，而反自以為駒，不顧其後，將有不勝任之患也。又如食之已多而宜飽矣，酌之所取亦已甚矣。</small><br/>
　　毋教猱升木，如塗塗附。君子有徽猷，小人與屬<small about="#mwt1113" typeof="mw:Transclusion">音蜀，叶殊遇反</small>。<br/>
　　<small typeof="mw:Transclusion">比也。猱，獼猴也，性善升木，不待教而能也。塗，泥。附，著。徽，美。猷，道。屬，附也。<br/>
　　言小人骨肉之恩本薄，王又好讒佞以來之，是猶教猱升木。又如於泥塗之上，加以泥塗附之也。苟王有美道，則小人將反為善以附之，不至於如此矣。</small><br/>
　　雨<small about="#mwt1114" typeof="mw:Transclusion">去聲</small>雪瀌瀌<small about="#mwt1115" typeof="mw:Transclusion">音標</small>，見晛<small about="#mwt1116" typeof="mw:Transclusion">音現</small>曰<small typeof="mw:Transclusion">音越。<span class="book-name">韓詩</span>、<span class="name">劉向</span>做「聿」，下章放此</small>消。莫肯下<small about="#mwt1117" typeof="mw:Transclusion">去聲</small>遺，式居婁<small about="#mwt1118" typeof="mw:Transclusion">音慮，<span class="book-name">荀子</span>作「屢」</small>驕。<br/>
　　<small about="#mwt1119" typeof="mw:Transclusion">比也。瀌瀌，盛貌。晛，日氣也。<span class="book-name">張子</span>曰：「讒言遇明者當自止，而王甘信之，不肯貶下而遺棄之，更益以長慢也」。</small><br/>
　　雨雪浮浮，見晛曰流。如蠻如髦<small about="#mwt1120" typeof="mw:Transclusion">叶莫侯反</small>，我是用憂。<br/>
　　<small about="#mwt1121" typeof="mw:Transclusion">比也。浮浮，猶瀌瀌也。流，流而去也。蠻，南蠻也。髦，夷髦也。<span class="book-name">書</span>作「髳」，言其無禮義而相殘賊也。</small><br/>
　　<span class="book-name">角弓</span>八章，章四句。<br/>
　　<span id="wan_liu_san_zhang_zhang_liu_ju-n765" about="#mwt1132" typeof="mw:Transclusion" class="header">有菀<small about="#mwt1123" typeof="mw:Transclusion">音鬱</small>者柳</span>，不尚息焉。上帝甚蹈<small typeof="mw:Transclusion"><span class="book-name">戰國策</span>作「上天甚神」</small>，無自暱焉。俾予靖之，後予極焉。<br/>
　　<small about="#mwt1124" typeof="mw:Transclusion">比也。柳，茂木也。尚，庶幾也。上帝，指王也。蹈，當作「神」，言威靈可畏也。暱，近。靖，定也。極，求之盡也。<br/>
　　王者暴虐，諸侯不朝而作此詩。言彼有莞然茂盛之柳，行路之人豈不庶幾欲就止息乎，以比人誰不欲朝事王者，而王甚威神，使人畏之而不敢近耳。使我朝而事之，以靖王室，後必將極其所欲，以求於我。蓋諸侯皆不朝，而己獨至，則王必責之無已，如<span class="name">齊威王</span>朝<span class="dynasty">周</span>，而後反為所辱也。或曰：興也。下章放此。</small><br/>
　　有菀者柳，不尚愒<small about="#mwt1125" typeof="mw:Transclusion">音器</small>焉。上帝甚蹈，無自瘵<small about="#mwt1126" typeof="mw:Transclusion">音債，叶子例反</small>焉<small typeof="mw:Transclusion"><span class="book-name">戰國策</span>作「也」</small>。俾予靖之，後予邁<small about="#mwt1127" typeof="mw:Transclusion">叶力制反</small>焉。<br/>
　　<small about="#mwt1128" typeof="mw:Transclusion">比也。愒，息。瘵，病也。邁，過也，求之過其分也。</small><br/>
　　有鳥高飛，亦傅<small about="#mwt1129" typeof="mw:Transclusion">音附</small>于天<small about="#mwt1130" typeof="mw:Transclusion">叶鐵因反</small>。彼人之心，于何其臻。曷予靖之，居以凶矜。<br/>
　　<small about="#mwt1131" typeof="mw:Transclusion">興也。傅、臻，皆至也。彼人，斥王也。居，猶徒然也。凶矜，遭凶禍而可憐也。<br/>
　　鳥之高飛，極至于天耳。彼王之心，於何所極乎。言其貪縱無極，求責無已，人不知其所至也。如此，則豈予能靖之乎，乃徒然自取凶矜耳。</small><br/>
　　<span class="book-name">菀柳</span>三章，章六句。<br/>
　　<span class="book-name">桑扈之什</span>十篇，四十三章，二百八十二句。<br/>
　　<span id="dou_ren_shi_zhi_shen_er_zhi_ba-n766" about="#mwt1133" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#dou_ren_shi_zhi_shen_er_zhi_ba-n766" class="mw-selflink-fragment">都人士之什二之八</a></span><br/>
　　<span id="dou_ren_shi_wu_zhang_zhang_liu_ju-n767" about="#mwt1147" typeof="mw:Transclusion" class="header">彼都人士</span>，狐裘黃黃。其容不改，出言有章。行歸于<span class="place">周</span>，萬民所望<small about="#mwt1134" typeof="mw:Transclusion">叶音亡</small>。<br/>
　　<small typeof="mw:Transclusion">賦也。都，王都也。黃黃，狐裘色也。不改，有常也。章，文章也。<span class="place">周</span>，<span class="place">鎬京</span>也。<br/>
　　亂離之後，人不復見昔日都邑之盛，人物儀容之美，而作此詩，以歎惜之也。</small><br/>
　　彼都人士，臺笠緇撮<small about="#mwt1135" typeof="mw:Transclusion">叶租悦反</small>。彼君子女，綢直如髪<small about="#mwt1136" typeof="mw:Transclusion">叶方月反</small>。我不見兮，我心不說<small about="#mwt1137" typeof="mw:Transclusion">音悦</small>。<br/>
　　<small typeof="mw:Transclusion">賦也。臺，夫須也。緇撮，緇布冠也，其制小，僅可撮其髻也。君子女，都人貴家之女也。綢直如髪，未詳其義，然以四章、五章推之，亦言其髪之美耳。</small><br/>
　　彼都人士，充耳琇<small about="#mwt1138" typeof="mw:Transclusion">音秀</small>實。彼君子女，謂之<span class="name">尹</span><span class="name">吉</span>。我不見兮，我心苑<small about="#mwt1139" typeof="mw:Transclusion">音韞</small>結<small about="#mwt1140" typeof="mw:Transclusion">叶繳質反</small>。<br/>
　　<small typeof="mw:Transclusion">賦也。琇，美石也。以美石為瑱。<span class="name">尹</span><span class="name">吉</span>，未詳。<span class="name">鄭氏</span>曰「吉，讀為姞。<span class="name">尹氏</span>、<span class="name">姞氏</span>，<span class="place">周</span>之婚姻舊姓也。人見都人之女，咸謂<span class="name">尹氏</span><span class="name">姞氏</span>之女，言其有禮法也」。<span class="name">李氏</span>曰：「所謂<span class="name">尹</span><span class="name">吉</span>，猶<span class="dynasty">晉</span>言<span class="name">王</span><span class="name">謝</span>，<span class="dynasty">唐</span>言<span class="name">崔</span><span class="name">盧</span>也」。苑，猶屈也，積也。</small><br/>
　　彼都人士，垂帶而厲<small about="#mwt1141" typeof="mw:Transclusion">叶落蓋反</small>。彼君子女，卷<small about="#mwt1142" typeof="mw:Transclusion">音權</small>髪如蠆<small about="#mwt1143" typeof="mw:Transclusion">音瘥</small>。我不見兮，言從之邁。<br/>
　　<small about="#mwt1144" typeof="mw:Transclusion">賦也。厲，垂帶之貌。卷髪，鬢旁短髪不可斂者，曲上卷然，以為飾也。蠆，螫蟲也，尾末揵然，似髪之曲上者。邁，行也。蓋曰：是不可得見也，得見，則我從之邁矣。思之甚也。</small><br/>
　　匪伊垂之，帶則有餘。匪伊卷之，髪則有旟。我不見兮，云何盱<small about="#mwt1145" typeof="mw:Transclusion">音吁</small>矣。<br/>
　　<small about="#mwt1146" typeof="mw:Transclusion">賦也。旟，揚也。盱，望也。說見<span class="book-name">何人斯</span>篇。<br/>
　　此言士之帶，非故垂之也，帶自有餘耳。女之髮，非故卷之也，髪自有旟耳。言其自然閒美，不假修飾也。然不可得而見矣，則如何而不望之乎。</small><br/>
　　<span class="book-name">都人士</span>五章，章六句。<br/>
　　<span id="cai_lu_si_zhang_zhang_si_ju-n768" about="#mwt1159" typeof="mw:Transclusion" class="header">終朝采緑</span>，不盈一匊<small about="#mwt1148" typeof="mw:Transclusion">音菊</small>。予髪曲局，薄言歸沐。<br/>
　　<small about="#mwt1149" typeof="mw:Transclusion">賦也。自旦及食時為終朝。緑，王芻也。兩手曰匊。局，卷也。猶言「<a class="source" href="c3_shi_ji_chuan__si_ku_quan_shu_ben__juan2.xhtml#bo_xi_qie-n545">首如飛蓬</a>」也。<br/>
　　婦人思其君子，而言終朝采緑，而不盈一匊者，思念之深，不專於事也。又念其髮之曲局，於是舍之而歸沐，以待其君子之還也。</small><br/>
　　終朝采藍，不盈一襜<small about="#mwt1150" typeof="mw:Transclusion">尺占反，叶都甘反</small>。五日為期，六日不詹<small about="#mwt1151" typeof="mw:Transclusion">音占，叶多甘反</small>。<br/>
　　<small typeof="mw:Transclusion">賦也。藍，染草也。衣蔽前謂之襜，即蔽膝也。詹，與瞻同。五日為期，去時之約也。六日不詹，過期而不見也。</small><br/>
　　之子于狩<small about="#mwt1152" typeof="mw:Transclusion">音獸</small>，言韔<small about="#mwt1153" typeof="mw:Transclusion">音暢</small>其弓<small about="#mwt1154" typeof="mw:Transclusion">叶姑弘反</small>。之子于釣，言綸之繩。<br/>
　　<small about="#mwt1155" typeof="mw:Transclusion">賦也。之子，謂其君子也。理絲曰綸。<br/>
　　言君子若歸而欲往狩耶，我則為之韔其弓。欲往釣耶，我則為之綸其繩。望之切，思之深，欲無往而不與之俱也。</small><br/>
　　其釣維何，維魴<small about="#mwt1156" typeof="mw:Transclusion">音房</small>及鱮<small about="#mwt1157" typeof="mw:Transclusion">音敘，叶音湑</small>。維魴及鱮，薄言觀者<small about="#mwt1158" typeof="mw:Transclusion">叶掌與反</small>。<br/>
　　<small typeof="mw:Transclusion">賦也。於其釣而有獲也，又將從而觀之。亦上章之意也。</small><br/>
　　<span class="book-name">采緑</span>四章，章四句。<br/>
　　<span id="shu_miao_wu_zhang_zhang_si_ju-n769" about="#mwt1170" typeof="mw:Transclusion" class="header">芃芃<small about="#mwt1160" typeof="mw:Transclusion">音蓬</small>黍苗</span>，陰雨膏<small about="#mwt1161" typeof="mw:Transclusion">去聲</small>之。悠悠南行，<span class="name">召伯</span>勞<small about="#mwt1162" typeof="mw:Transclusion">去聲</small>之。<br/>
　　<small about="#mwt1163" typeof="mw:Transclusion">興也。芃芃，長大貌。悠悠，遠行之意。<br/>
　　<span class="name">宣王</span>封<span class="name">申伯</span>於<span class="place">謝</span>，命<span class="name">召穆公</span>往營城邑，故將徒役南行，而行者作此。言芃芃黍苗，則唯陰雨能膏之。悠悠南行，則唯<span class="name">召伯</span>能勞之也。</small><br/>
　　我任<small about="#mwt1164" typeof="mw:Transclusion">音壬</small>我輦，我車我牛<small about="#mwt1165" typeof="mw:Transclusion">叶魚其反</small>。我行既集，蓋云歸哉<small about="#mwt1166" typeof="mw:Transclusion">叶將黎反</small>。<br/>
　　<small typeof="mw:Transclusion">賦也。任，負任者也。輦，人輓車也。牛，所以駕大車也。集，成也。營<span class="place">謝</span>之役，既成而歸也。</small><br/>
　　我徒我御，我師我旅。我行既集，蓋云歸處。<br/>
　　<small about="#mwt1167" typeof="mw:Transclusion">賦也。徒，步行者。御，乗車者。五百人為旅，五旅為師。<span class="book-name">春秋傳</span>曰：「君行師從，卿行旅從」。</small><br/>
　　肅肅<span class="place">謝</span>功，<span class="name">召伯</span>營之。烈烈征師，<span class="name">召伯</span>成之。<br/>
　　<small about="#mwt1168" typeof="mw:Transclusion">賦也。肅肅，嚴正之貌。<span class="place">謝</span>，邑名，<span class="name">申伯</span>所封國也，今在<span class="place">鄧州</span><span class="place">信陽軍</span>。功，工役之事也。營，治也。烈烈，威武貌。征，行也。</small><br/>
　　原隰既平，泉流既清。<span class="name">召伯</span>有成，王心則寧。<br/>
　　<small about="#mwt1169" typeof="mw:Transclusion">賦也。土治曰平，水治曰清。<br/>
　　言<span class="name">召伯</span>營<span class="place">謝邑</span>，相其原隰之宜，通其水泉之利。此功既成，<span class="name">宣王</span>之心則安也。</small><br/>
　　<span class="book-name">黍苗</span>五章，章四句。<br/>
　　<small about="#mwt1171" typeof="mw:Transclusion">此<span class="name">宣王</span>時詩，與<span class="book-name">大雅·崧高</span>相表裏。</small><br/>
　　<span id="xi_sang_you_a_qi_ye_you_nan-n770" about="#mwt1172" typeof="mw:Transclusion" class="header">隰桑有阿</span>，其葉有難<small about="#mwt1173" typeof="mw:Transclusion">音那</small>。既見君子，其樂<small about="#mwt1174" typeof="mw:Transclusion">音洛</small>如何。<br/>
　　<small about="#mwt1175" typeof="mw:Transclusion">興也。隰，下濕之處，宜桑者也。阿，美貌。難，盛貌。皆言枝葉條垂之狀。<br/>
　　此喜見君子之詩。言隰桑有阿，則其葉有難矣。既見君子，則其樂如何哉。辭意大槩與<span class="book-name">菁莪</span>相類。然所謂君子，則不知其何所指矣。或曰：比也。下章放此。</small><br/>
　　隰桑有阿，其葉有沃<small about="#mwt1176" typeof="mw:Transclusion">叶鬱縛反</small>。既見君子，云何不樂。<br/>
　　<small about="#mwt1177" typeof="mw:Transclusion">興也。沃，光澤貌。</small><br/>
　　隰桑有阿，其葉有幽<small about="#mwt1178" typeof="mw:Transclusion">叶於交反</small>。既見君子，德音孔膠<small about="#mwt1179" typeof="mw:Transclusion">音交</small>。<br/>
　　<small typeof="mw:Transclusion">興也。幽，黑色也。膠，固也。</small><br/>
　　心乎愛<small about="#mwt1180" typeof="mw:Transclusion">叶許既反</small>矣，遐不謂矣。中心藏之，何日忘之。<br/>
　　<small about="#mwt1181" typeof="mw:Transclusion">賦也。遐，與何同。<span class="book-name">表記</span>作「瑕」。<span class="name">鄭氏</span>註曰：「瑕之言，胡也」。謂，猶告也。<br/>
　　言我中心誠愛君子，而既見之，則何不遂以告之。而但中心藏之，將使何日而忘之耶。<span class="book-name">楚辭</span>所謂「思公子兮未敢言」，意蓋如此。愛之根於中者深，故發之遲而存之久也。</small><br/>
　　<span class="book-name">隰桑</span>四章，章四句。<br/>
　　<span id="bai_hua_ba_zhang_zhang_si_ju-n772" about="#mwt1203" typeof="mw:Transclusion" class="header">白華<small about="#mwt1183" typeof="mw:Transclusion">音花</small>菅<small about="#mwt1184" typeof="mw:Transclusion">音姦</small>兮</span>，白茅束兮。之子之遠，俾我獨兮。<br/>
　　<small about="#mwt1185" typeof="mw:Transclusion">比也。白華，野菅也，已漚為菅。之子，斥<span class="name">幽王</span>也。俾，使也。我，<span class="name">申后</span>自我也。<br/>
　　<span class="name">幽王</span>娶<span class="place">申</span>女以為后，又得<span class="name">褒姒</span>，而黜<span class="name">申后</span>，故<span class="name">申后</span>作此詩。言白華為菅，則白茅為束，二物至微，猶必相須為用。何之子之遠，而俾我獨耶。</small><br/>
　　英英白雲，露彼菅茅<small about="#mwt1186" typeof="mw:Transclusion">叶莫侯反</small>。天步艱難，之子不猶。<br/>
　　<small about="#mwt1187" typeof="mw:Transclusion">比也。英英，輕明之貌。白雲，水上輕清之氣，當夜而上騰者也。露，即其散而下降者也。步，行也。天步，猶言時運也。猶，圖也。或曰：猶，如也。<br/>
　　言雲之澤物，無微不被。今時運艱難，而之子不圖，不如白雲之露菅茅也。</small><br/>
　　滮<small about="#mwt1188" typeof="mw:Transclusion">符彪反</small>池北流，浸彼稻田<small about="#mwt1189" typeof="mw:Transclusion">叶地因反</small>。嘯歌傷懷，念彼碩人。<br/>
　　<small about="#mwt1190" typeof="mw:Transclusion">比也。滮，流貌。北流，<span class="place">豐</span><span class="place">鎬</span>之間，水多北流。碩人，尊大之稱，亦謂<span class="name">幽王</span>也</small>。<br/>
　　<small typeof="mw:Transclusion">言小水微流，尚能浸灌。王之尊大，而反不能通其寵澤。所以使我嘯歌傷懷而念之也。</small><br/>
　　樵彼桑薪，卬<small about="#mwt1191" typeof="mw:Transclusion">音昂</small>烘于煁<small about="#mwt1192" typeof="mw:Transclusion">音忱</small>。維彼碩人，實勞我心。<br/>
　　<small about="#mwt1193" typeof="mw:Transclusion">比也。樵，采也。桑薪，薪之善者也。卬，我。烘，燎也。煁，無釜之竈，可燎而不可烹餁者也。<br/>
　　桑薪宜以烹餁，而但為燎燭，以比嫡后之尊，而反見卑賤也。</small><br/>
　　鼓鐘于宮，聲聞<small about="#mwt1194" typeof="mw:Transclusion">音問</small>于外。念子懆懆<small about="#mwt1195" typeof="mw:Transclusion">音慥</small>，視我邁邁。<br/>
　　<small about="#mwt1196" typeof="mw:Transclusion">比也。懆懆，憂貌。邁邁，不顧也。<br/>
　　鼓鐘于宮，則聲聞于外矣。念子懆懆，而反視我邁邁，何哉。</small><br/>
　　有鶖<small about="#mwt1197" typeof="mw:Transclusion">音秋</small>在梁，有鶴在林。維彼碩人，實勞我心。<br/>
　　<small about="#mwt1198" typeof="mw:Transclusion">比也。鶖，秃鶖也。梁，魚梁也。<br/>
　　<span class="name">蘇氏</span>曰：「鶖、鶴皆以魚為食，然鶴之於鶖，清濁則有閒矣。今鶖在梁而鶴在林，鶖則飽而鶴則飢矣。<span class="name">幽王</span>進<span class="name">褒姒</span>而黜<span class="name">申后</span>，譬之養鶖而棄鶴也」。</small><br/>
　　鴛鴦在梁，戢其左翼。之子無良，二三其德。<br/>
　　<small about="#mwt1199" typeof="mw:Transclusion">比也。戢其左翼，言不失其常也。良，善也。二三其德，則鴛鴦之不如也。</small><br/>
　　有扁<small about="#mwt1200" typeof="mw:Transclusion">音辯</small>斯石，履之卑兮。之子之遠，俾我疷<small about="#mwt1201" typeof="mw:Transclusion">音底，叶喬移反</small>兮。<br/>
　　<small about="#mwt1202" typeof="mw:Transclusion">比也。扁，卑貌。俾，使。疷，病也。<br/>
　　有扁然而卑之石，則履之者亦卑矣。如妾之賤，則寵之者亦賤矣。是以之子之遠，而俾我疷也。</small><br/>
　　<span class="book-name">白華</span>八章，章四句。<br/>
　　<span id="mian_man_san_zhang_zhang_ba_ju-n773" about="#mwt1209" typeof="mw:Transclusion" class="header">緜蠻黃鳥</span>，止于丘阿。道之云遠，我勞如何。飲<small about="#mwt1204" typeof="mw:Transclusion">去聲</small>之食<small about="#mwt1205" typeof="mw:Transclusion">音嗣</small>之，教之誨之。命彼後車，謂之載之。<br/>
　　<small about="#mwt1206" typeof="mw:Transclusion">比也。緜蠻，鳥聲。阿，曲阿也。後車，副車也。<br/>
　　此微賤勞苦而思有所託者，為鳥言以自比也。蓋曰：緜蠻之黃鳥，自言止于丘阿而不能前，蓋道遠而勞甚矣。當是時也，有能飲之食之，教之誨之，又命後車以載之者乎。</small><br/>
　　緜蠻黃鳥，止于丘隅。豈敢憚行，畏不能趨。飲之食之，教之誨之。命彼後車，謂之載之。<br/>
　　<small about="#mwt1207" typeof="mw:Transclusion">比也。隅，角。憚，畏也。趨，疾行也。</small><br/>
　　緜蠻黃鳥，止于丘側。豈敢憚行，畏不能極。飲之食之，教之誨之。命彼後車，謂之載之。<br/>
　　<small about="#mwt1208" typeof="mw:Transclusion">比也。側，旁。極，至也。<span class="book-name">國語</span>云：「<span class="place">齊</span>朝駕，則夕極于<span class="place">魯國</span>」。</small><br/>
　　<span class="book-name">緜蠻</span>三章，章八句。<br/>
　　<span id="hu_ye_si_zhang_zhang_si_ju-n774" about="#mwt1222" typeof="mw:Transclusion" class="header">幡幡<small about="#mwt1210" typeof="mw:Transclusion">音翻</small>瓠葉</span>，采之亨<small about="#mwt1211" typeof="mw:Transclusion">叶鋪郎反</small>之。君子有酒，酌言嘗之，<br/>
　　<small about="#mwt1212" typeof="mw:Transclusion">賦也。幡幡，瓠葉貌。<br/>
　　此亦燕飲之詩。言幡幡瓠葉，采之亨之，至薄也。然君子有酒，則亦以是酌而嘗之。蓋述主人之謙辭，言物雖薄，而必與賓客共之也。</small><br/>
　　有兔斯首，炮<small about="#mwt1213" typeof="mw:Transclusion">音庖</small>之燔<small about="#mwt1214" typeof="mw:Transclusion">音煩，叶汾乾反</small>之。君子有酒，酌言獻<small about="#mwt1215" typeof="mw:Transclusion">叶虛言反</small>之。<br/>
　　<small about="#mwt1216" typeof="mw:Transclusion">賦也。有兔斯首，一兔也，猶數魚以尾也。毛曰炮，加火曰燔，亦薄物也。獻，獻之於賓也。</small><br/>
　　有兔斯首，燔之炙<small about="#mwt1217" typeof="mw:Transclusion">音隻，叶陟畧反</small>之。君子有酒，酌言酢之。<br/>
　　<small about="#mwt1218" typeof="mw:Transclusion">賦也。炕火曰炙，謂以物貫之，而舉於火上以炙之。酢，報也。賓既卒爵，而酌主人也。</small><br/>
　　有兔斯首，燔之炮<small about="#mwt1219" typeof="mw:Transclusion">叶蒲侯反</small>之。君子有酒，酌言醻<small about="#mwt1220" typeof="mw:Transclusion">音酬</small>之。<br/>
　　<small about="#mwt1221" typeof="mw:Transclusion">賦也。醻，導飲也。</small><br/>
　　<span class="book-name">瓠葉</span>四章，章四句。<br/>
　　漸漸<small about="#mwt1223" typeof="mw:Transclusion">音巉</small>之石維其高矣山川悠遠維其勞矣武人東征不遑朝<small about="#mwt1224" typeof="mw:Transclusion">叶直高反</small>矣<small about="#mwt1225" typeof="mw:Transclusion">賦也漸漸高峻之貌武人將帥也遑暇也言無朝旦之暇也○將帥出征經歷險遠不堪勞苦而作此詩也</small>○漸漸之石維其卒<small about="#mwt1226" typeof="mw:Transclusion">音崒</small>矣山川悠遠曷其沒<small about="#mwt1227" typeof="mw:Transclusion">叶莫筆反</small>矣武人東征不遑出矣<small about="#mwt1228" typeof="mw:Transclusion">賦也卒崔嵬也謂山巔之末也曷何没盡也言所登歷何時而可盡也不遑出謂但知深入不暇謀出也</small>○有豕白蹢<small about="#mwt1229" typeof="mw:Transclusion">音的</small>烝涉波矣月離于畢俾滂沱矣武人東征不遑他<small about="#mwt1230" typeof="mw:Transclusion">音拖</small>矣<small about="#mwt1231" typeof="mw:Transclusion">賦也蹢蹄烝衆也離月所宿也畢星名豕涉波月離畢將雨之驗也○張子曰豕之負塗曳泥其常性也今其足皆白衆與涉波而去水患之多可知矣此言久役又逢大雨甚勞苦而不暇及他事也</small><br/>
　　<span id="jian_jian_zhi_shi_san_zhang_zhang_liu_ju-n775" about="#mwt1232" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#jian_jian_zhi_shi_san_zhang_zhang_liu_ju-n775" class="mw-selflink-fragment">漸漸之石三章章六句</a></span><br/>
　　苕<small about="#mwt1233" typeof="mw:Transclusion">音條</small>之華<small about="#mwt1234" typeof="mw:Transclusion">音花</small>芸<small about="#mwt1235" typeof="mw:Transclusion">音云</small>其黃矣心之憂矣維其傷矣<small about="#mwt1236" typeof="mw:Transclusion">比也苕陵苕也本草云即今之紫葳蔓生附於喬木之上其華黃赤色亦名凌霄○詩人自以身逢周室之衰如苕附物而生雖榮不久故以為比而自言其心之憂傷也</small>○苕之華其葉青青<small about="#mwt1237" typeof="mw:Transclusion">音精</small>知我如此不如無生<small about="#mwt1238" typeof="mw:Transclusion">叶桑經反○比也青青盛貌然亦何能久哉</small>○牂<small about="#mwt1239" typeof="mw:Transclusion">音臧</small>羊墳<small about="#mwt1240" typeof="mw:Transclusion">音焚</small>首三星在罶<small about="#mwt1241" typeof="mw:Transclusion">音柳</small>人可以食鮮<small about="#mwt1242" typeof="mw:Transclusion">上聲</small>可以飽<small about="#mwt1243" typeof="mw:Transclusion">叶補苟反○賦也牂羊牝羊也墳大也羊瘠則首大也罶笱也罶中無魚而水靜但見三星之光而已○言饑饉之餘百物彫耗如此苟且得食足矣豈可望其飽哉</small><br/>
　　<span id="shao_zhi_hua_san_zhang_zhang_si_ju-n776" about="#mwt1244" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#shao_zhi_hua_san_zhang_zhang_si_ju-n776" class="mw-selflink-fragment">苕之華三章章四句</a></span><small about="#mwt1245" typeof="mw:Transclusion">陳氏曰此詩其辭簡其情哀周室將亡不可救矣詩人傷之而已</small><br/>
　　<span id="he_cao_bu_huang_he_ri_bu_xing-n777" about="#mwt1246" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#he_cao_bu_huang_he_ri_bu_xing-n777" class="mw-selflink-fragment">何草不黃何日不行</a></span><small about="#mwt1247" typeof="mw:Transclusion">叶户郎反</small>何人不將經營四方<small about="#mwt1248" typeof="mw:Transclusion">興也草衰則黃將亦行也○周室將亡征役不息行者苦之故作此詩言何草而不黃何日而不行何人而不將以經營於四方也哉</small>○何草不玄<small about="#mwt1250" typeof="mw:Transclusion">叶胡匀反</small>何人不矜<small about="#mwt1251" typeof="mw:Transclusion">音鰥</small>哀我征夫獨為匪民<small about="#mwt1252" typeof="mw:Transclusion">興也玄赤黑色也既黃而玄也無妻曰矜言從役過時而不得歸失其室家之樂也哀我征夫豈獨為匪民哉</small>○匪兕匪虎率彼曠野<small about="#mwt1253" typeof="mw:Transclusion">叶上與反</small>哀我征夫朝夕不暇<small about="#mwt1254" typeof="mw:Transclusion">叶後五反○賦也率循也曠空也○言征夫非兕非虎何為使之循曠野而朝夕不得閒暇也</small>○有芃<small about="#mwt1255" typeof="mw:Transclusion">音蓬</small>者狐<small about="#mwt1256" typeof="mw:Transclusion">與車叶</small>率彼幽草有棧<small about="#mwt1257" typeof="mw:Transclusion">士板反</small>之車行彼周道<small about="#mwt1258" typeof="mw:Transclusion">興也芃尾長貌棧車役車也周道大道也言不得休息也</small><br/>
　　<span id="he_cao_bu_huang_si_zhang_zhang_si_ju-n778" about="#mwt1259" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#he_cao_bu_huang_si_zhang_zhang_si_ju-n778" class="mw-selflink-fragment">何草不黃四章章四句</a></span><br/>
　　都人士之什十篇四十三章二百句<br/>
<br/>
<br/>
　　<span id="shi_jing_ji_chuan_juan_wu" about="#mwt1260" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷5#shi_jing_ji_chuan_juan_wu" class="mw-selflink-fragment">詩經集傳卷五</a></span><br/>
&lt;經部,詩類,詩經集傳&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c10_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
