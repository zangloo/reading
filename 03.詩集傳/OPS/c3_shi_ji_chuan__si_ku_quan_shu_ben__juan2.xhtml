<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷二</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid var(--border-subtle,#8888aa);border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:var(--background-color-neutral-subtle,#f7f8ff);color:var(--color-base,#202122)}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid var(--border-subtle,#8888aa)}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:var(--background-color-neutral-subtle,#f7f8ff);color:var(--color-base,#202122);border:2px solid var(--border-subtle,#8888aa);text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;color:inherit;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border:2px solid var(--border-color-error,#b22222);background-color:var(--background-color-error-subtle,#ffeeee);color:var(--color-base,#202122)}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border:2px solid var(--border-color-error,#b22222);color:var(--color-base,#202122)}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" data-mw-parsoid-version="0.20.0.0-alpha16" data-mw-html-version="2.8.0" xml:lang="zh"><section data-mw-section-id="0"><table style="width:100%; margin-top:0px;border:1px solid #a3b400; background-color: #dde594; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a3b400">←</span> <a rel="mw:WikiLink" href="c1_shi_ji_chuan__si_ku_quan_shu_ben__juan1.xhtml" title="詩集傳 (四庫全書本)/卷1">卷一</a></td>
<td style="width:50%;">詩集傳　卷二</td>
<td class="noprint" style="width:25%; text-align:right; font-size:small;"><a rel="mw:WikiLink" href="c4_shi_ji_chuan__si_ku_quan_shu_ben__juan3.xhtml" title="詩集傳 (四庫全書本)/卷3">卷三</a>  <span style="color:#a3b400">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt621"><p>　　欽定四庫全書<br/>
　　<span id="shi_jing_ji_chuan_juan_er-n490" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷2#shi_jing_ji_chuan_juan_er-n490" class="mw-selflink-fragment">詩經集傳卷二</a></span><br/>
　　宋　朱子　撰<br/>
　　<span id="bei_yi_zhi_san-n491" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷2#bei_yi_zhi_san-n491" class="mw-selflink-fragment">邶一之三</a></span><br/>
　　<small about="#mwt11" typeof="mw:Transclusion"><span class="place">邶</span>、<span class="place">鄘</span>、<span class="place">衞</span>三國名，在<span class="book-name">禹貢</span><span class="place">冀州</span>，西阻<span class="place">太行</span>，北逾<span class="name">衡漳</span>，東南跨<span class="name">河</span>，以及<span class="place">兗州</span>桑土之野。及<span class="dynasty">商</span>之季，而<span class="name">紂</span>都焉。<span class="name">武王</span>克<span class="dynasty">商</span>，分自<span class="name">紂</span>城<span class="name">朝歌</span>而北謂之<span class="name">邶</span>，南謂之<span class="name">鄘</span>，東謂之<span class="name">衞</span>，以封諸侯。<span class="place">邶</span>、<span class="place">鄘</span>不詳其始封，<span class="place">衞</span>則<span class="name">武王</span>弟<span class="name">康叔</span>之國也。<span class="place">衞</span>本都<span class="name">河</span>北，<span class="name">朝歌</span>之東，<span class="name">淇水</span>之北，<span class="name">百泉</span>之南，其後不知何時，并得<span class="place">邶</span><span class="place">鄘</span>之地。至<span class="name">懿公</span>為<span class="name">狄</span>所㓕，<span class="name">戴公</span>東徙渡河，野處<span class="place">漕邑</span>。<span class="name">文公</span>又徙居于<span class="place">楚丘</span>。<span class="name">朝歌</span>故城，在今<span class="place">衞州</span><span class="place">衞縣</span>西二十二里，所謂<span class="name">殷墟</span>。<span class="place">衞</span>故都即今<span class="place">衞縣</span>，<span class="name">漕</span>、<span class="name">楚丘</span>皆在<span class="place">滑州</span>，大抵今<span class="place">懷</span>、<span class="place">衞</span>、<span class="place">澶</span>、<span class="place">相</span>、<span class="place">滑</span>、<span class="place">濮</span>等州，<span class="place">開封</span>、<span class="place">大名</span>府界，皆<span class="name">衞</span>境也。但<span class="place">邶</span>、<span class="place">鄘</span>地既入<span class="name">衞</span>，其詩皆為<span class="name">衞</span>事，而猶繫其故國之名，則不可曉。而舊說以此下十三國皆為「變風」焉。</small><br/>
　　<span id="fan-n492" about="#mwt12" typeof="mw:Transclusion" class="header">汎<small about="#mwt13" typeof="mw:Transclusion">芳梵反</small>彼柏舟</span>，亦汎其流。耿耿<small about="#mwt14" typeof="mw:Transclusion">古幸反</small>不寐，如有隱憂。微我無酒，以敖<small about="#mwt15" typeof="mw:Transclusion">音翱</small>以遊。<br/>
　　<small about="#mwt16" typeof="mw:Transclusion">比也。汎，流貌。柏，木名。耿耿，小明，憂之貌也。隱，痛也。微，猶非也。<br/>
　　婦人不得於其夫，故以柏舟自比，言以柏為舟，堅緻牢實，而不以乘載，無所依薄，但汎然於水中而已。故其隱憂之深如此，非為無酒可以敖遊而解之也。<span class="book-name">列女傳</span>以此為婦人之詩，今考其辭氣，卑順柔弱，且居變風之首，而與下篇相類，豈亦<span class="name">莊姜</span>之詩也歟。</small><br/>
　　我心匪鑒，不可以茹<small about="#mwt17" typeof="mw:Transclusion">音孺</small>。亦有兄弟，不可以據。薄言往愬，逢彼之怒。<br/>
　　<small about="#mwt18" typeof="mw:Transclusion">賦也。鑒，鏡。茹，度。據，依。愬，告也。<br/>
　　言我心既匪鑒而不能度物，雖有兄弟，而又不可依以為重，故往告之，而反遭其怒也。</small><br/>
　　我心匪石，不可轉也。我心匪席，不可卷<small about="#mwt19" typeof="mw:Transclusion">音捲</small>也。威儀棣棣，不可選也。<br/>
　　<small about="#mwt20" typeof="mw:Transclusion">賦也。棣棣，富而閑習之貌。選，簡擇也。<br/>
　　言石可轉而我心不可轉，席可卷而我心不可卷。威儀無一不善，又不可得而簡擇取舍。皆自反而無闕之意。</small><br/>
　　憂心悄悄<small about="#mwt21" typeof="mw:Transclusion">七小反</small>，愠于群小。覯<small about="#mwt22" typeof="mw:Transclusion">音垢</small>閔旣多，受侮不少。靜言思之，寤辟<small about="#mwt23" typeof="mw:Transclusion">音闢</small>有摽<small about="#mwt24" typeof="mw:Transclusion">音殍</small>。<br/>
　　<small typeof="mw:Transclusion">賦也。悄悄，憂貌。愠，怒意。群小，衆妾也。言見怒於衆妾也。覯，見。閔，病也。辟，拊心也。摽，拊心貌。</small><br/>
　　日居月諸，胡迭<small about="#mwt25" typeof="mw:Transclusion">音垤</small>而微。心之憂矣，如匪澣<small about="#mwt26" typeof="mw:Transclusion">音緩</small>衣。靜言思之，不能奮飛。<br/>
　　<small about="#mwt27" typeof="mw:Transclusion">比也。居、諸，語辭。迭，更。微，虧也。匪澣衣，謂垢污不濯之衣。奮飛，如鳥奮翼而飛去也。<br/>
　　言日當常明，月則有時而虧，猶正嫡當尊，衆妾當卑。今衆妾反勝正嫡，是日月更迭而虧。是以憂之，至於煩冤憒眊，如衣不澣之衣，恨不能奮起而飛去也。</small><br/>
　　<span class="book-name">柏舟</span>五章，章六句。<br/>
  <span id="lu_yi_si_zhang_zhang_si_ju-n494" about="#mwt12" typeof="mw:Transclusion" class="header">緑兮衣兮</span>，緑衣黃裏。心之憂矣，曷維其已。<br/>
　　<small about="#mwt29" typeof="mw:Transclusion">比也。緑，蒼勝黃之閒色。黃，中央土之正色，閒色賤而以為衣，正色貴而以為裏，言皆失其所也。已，止也。<br/>
　　<span class="name">莊公</span>惑於嬖妾夫人，<span class="name">莊姜</span>賢而失位，故作此詩。言緑衣黃裏，以比賤妾尊顯而正嫡幽微，使我憂之不能自已也。</small><br/>
　　緑兮衣兮，緑衣黃裳。心之憂矣，曷維其亡。<br/>
　　<small about="#mwt30" typeof="mw:Transclusion">比也。上曰衣，下曰裳，<span class="book-name">記</span>曰：「衣正色，裳閒色」，今以緑為衣，而黃者自裏轉而為裳，其失所益甚矣。亡之為言，忘也。</small><br/>
　　緑兮絲兮，女<small about="#mwt31" typeof="mw:Transclusion">音汝</small>所治<small about="#mwt32" typeof="mw:Transclusion">平聲</small>兮。我思古人，俾無訧<small about="#mwt33" typeof="mw:Transclusion">音尤，叶于其反</small>兮。<br/>
　　<small about="#mwt34" typeof="mw:Transclusion">比也。女，指其君子而言也。治，謂理而織之也。俾，使。訧，過也。<br/>
　　言緑方為絲，而女又治之，以比妾方少艾，而女又嬖之也，然則我將如之何哉。亦思古人有嘗遭此而善處之者，以自勵焉，使不至於有過而已。</small><br/>
　　絺兮綌兮，淒<small about="#mwt35" typeof="mw:Transclusion">音妻</small>其以風<small about="#mwt36" typeof="mw:Transclusion">叶為愔反</small>。我思古人，實獲我心。<br/>
　　<small about="#mwt37" typeof="mw:Transclusion">比也。淒，寒風也。<br/>
　　絺綌而遇寒風，猶己之過時而見棄也，故思古人之善處此者，眞能先得我心之所求也。</small><br/>
　　<span class="book-name">緑衣</span>四章，章四句。<br/>
　　<small about="#mwt39" typeof="mw:Transclusion"><span class="name">莊姜</span>事見<span class="book-name">春秋傳</span>。此詩無所考，姑從<span class="book-name">序</span>說。下三篇同。</small><br/>
　　<span id="yan_yan_yu_fei_cha-n495" about="#mwt40" typeof="mw:Transclusion" class="header">燕燕于飛</span>，差<small about="#mwt41" typeof="mw:Transclusion">初宜反</small>池其羽。之子于歸，遠送于野。瞻望弗及，泣涕如雨。<br/>
　　<small about="#mwt42" typeof="mw:Transclusion">興也。燕，鳦也。謂之燕燕者，重言之也。差池，不齊之貌。之子，指<span class="name">戴媯</span>也。歸，大歸也。<br/>
　　<span class="name">莊姜</span>無子，以<span class="place">陳</span>女<span class="name">戴媯</span>之子<span class="name">完</span>為己子。<span class="name">莊公</span>卒，<span class="name">完</span>即位，嬖人之子<span class="name">州吁</span>弑之，故<span class="name">戴媯</span>大歸于<span class="place">陳</span>，而<span class="name">莊姜</span>送之，作此詩也。</small><br/>
　　燕燕于飛，頡<small about="#mwt43" typeof="mw:Transclusion">與絜同</small>之頏<small about="#mwt44" typeof="mw:Transclusion">與杭同</small>之。之子于歸，遠于將之。瞻望弗及，佇立以泣。<br/>
　　<small about="#mwt45" typeof="mw:Transclusion">興也。飛而上曰頡，飛而下曰頏。將，送也。佇立，久立也。</small><br/>
　　燕燕于飛，下上<small about="#mwt46" typeof="mw:Transclusion">上聲</small>其音。之子于歸，遠送于南。瞻望弗及，實勞我心。<br/>
　　<small about="#mwt47" typeof="mw:Transclusion">興也。鳴而上曰上音，鳴而下曰下音。送于南者，<span class="place">陳</span>在<span class="place">衞</span>南。</small><br/>
　　<span class="name">仲氏</span>任<small about="#mwt48" typeof="mw:Transclusion">平聲</small>只<small about="#mwt49" typeof="mw:Transclusion">音䟡</small>，其心塞淵<small about="#mwt50" typeof="mw:Transclusion">叶一均反</small>。終溫且惠，淑愼其身。先君之思，以勗<small typeof="mw:Transclusion">凶肉反</small>寡人。<br/>
　　<small about="#mwt51" typeof="mw:Transclusion">賦也。<span class="name">仲氏</span>，<span class="name">戴媯</span>字也。以恩相信曰任。只，語辭。塞，實。淵，深。終，竟。溫，和。惠，順。淑，善也。先君，謂<span class="name">莊公</span>也。勗，勉也。寡人，寡德之人，<span class="name">莊姜</span>自稱也。<br/>
　　言<span class="name">戴媯</span>之賢如此，又以先君之思勉我，使我常念之而不失其守也。<span class="name">楊氏</span>曰：「<span class="name">州吁</span>之暴，<span class="name">桓公</span>之死，<span class="name">戴媯</span>之去，皆夫人失位，不見答於先君所致也。而<span class="name">戴媯</span>猶以先君之思勉其夫人，眞可謂溫且惠矣」。</small><br/>
　　<span class="book-name">燕燕</span>四章，章六句。<br/>
  <span id="ri_yue_si_zhang_zhang_liu_ju-n497" about="#mwt40" typeof="mw:Transclusion" class="header">日居月諸</span>，照臨下土。乃如之人兮，逝不古處。胡能有定，寧不我顧<small about="#mwt53" typeof="mw:Transclusion">叶果五反</small>。<br/>
　　<small typeof="mw:Transclusion">賦也。日居月諸，呼而訴之也。之人，指<span class="name">莊公</span>也。逝，發語辭。古處，未詳，或云以古道相處也。胡、寧，皆何也。<br/>
　　<span class="name">莊姜</span>不見答於<span class="name">莊公</span>，故呼日月而訴之。言日月之照臨下土久矣，今乃有如是之人，而不以古道相處，是其心志回惑，亦何能有定哉，而何為其獨不我顧也。見棄如此，而猶有望之之意焉。此詩之所以為厚也。</small><br/>
　　日居月諸，下土是冒。乃如之人兮，逝不相好<small about="#mwt54" typeof="mw:Transclusion">呼報反</small>。胡能有定，寧不我報。<br/>
　　<small about="#mwt55" typeof="mw:Transclusion">賦也。冒，覆也。報，答也。</small><br/>
　　日居月諸，出自東方。乃如之人兮，德音無良。胡能有定，俾也可忘。<br/>
　　<small about="#mwt56" typeof="mw:Transclusion">賦也。日旦必出東方，月望亦出東方。徳音，美其辭。無良，醜其實也。俾也可忘，言何獨使我為可忘者邪。</small><br/>
　　日居月諸，東方自出。父兮母兮，畜我不卒。胡能有定，報我不述。<br/>
　　<small about="#mwt57" typeof="mw:Transclusion">賦也。畜，養。卒，終也。不得其夫，而歎父母養我之不終。蓋憂患疾痛之極，必呼父母，人之至情也。述，循也，言不循義理也。</small><br/>
　　<span class="book-name">日月</span>四章，章六句。<br/>
　　<small about="#mwt59" typeof="mw:Transclusion">此詩當在<span class="book-name">燕燕</span>之前，下篇放此。</small><br/>
　　<span id="zhong_feng_qie_bao_gu_wo_ze_xiao-n498" about="#mwt60" typeof="mw:Transclusion" class="header">終風且暴</span>，顧我則笑<small about="#mwt61" typeof="mw:Transclusion">叶音燥</small>。謔<small about="#mwt62" typeof="mw:Transclusion">許約反</small>浪笑敖<small about="#mwt63" typeof="mw:Transclusion">音傲</small>，中心是悼。<br/>
　　<small about="#mwt64" typeof="mw:Transclusion">比也。終風，終日風也。暴，疾也。謔，戲言也。浪，放蕩也。悼，傷也。<br/>
　　<span class="name">莊公</span>之為人，狂蕩暴疾。<span class="name">莊姜</span>蓋不忍斥言之，故但以「終風且暴」為比。言雖其狂暴如此，然亦有顧我則笑之時，但皆出於戲慢之意，而無愛敬之誠，則又使我不敢言，而心獨傷之耳。蓋<span class="name">莊公</span>暴慢無常，而<span class="name">莊姜</span>正靜自守，所以忤其意而不見答也。</small><br/>
　　終風且霾<small about="#mwt65" typeof="mw:Transclusion">與埋同</small>，惠然肯來。莫往莫來，悠悠我思。<br/>
　　<small about="#mwt66" typeof="mw:Transclusion">比也。霾，雨土蒙霿也。惠，順也。悠悠，思之長也。<br/>
　　終風且霾，以比<span class="name">莊公</span>之狂惑也。雖云狂惑，然亦或惠然而肯來，但又有莫往莫來之時，則使我悠悠而思之。望其君子之深厚之至也。</small><br/>
　　終風且曀<small about="#mwt67" typeof="mw:Transclusion">與縊同</small>，不日有曀。寤言不寐，願言則嚏<small about="#mwt68" typeof="mw:Transclusion">音帝同</small>。<br/>
　　<small typeof="mw:Transclusion">比也。陰而風曰曀。有，又也。不日有曀，言既曀矣，不旋日而又曀也，亦比人之狂惑暫開而復蔽也。願，思也。嚏，鼽嚏也。人氣感傷閉鬱，又為風霿所襲，則有是疾也。</small><br/>
　　曀曀其陰，虺虺其靁。寤言不寐，願言則懷。<br/>
　　<small about="#mwt69" typeof="mw:Transclusion">比也。曀曀，陰貌。虺虺，靁將發而未震之聲，以比人之狂惑愈深而未已也。懷，思也。</small><br/>
　　<span class="book-name">終風</span>四章，章四句。<br/>
　　<small about="#mwt71" typeof="mw:Transclusion">說見上。</small><br/>
　　<span id="ji_gu_qi_tang-n500" about="#mwt72" typeof="mw:Transclusion" class="header">擊鼓其鏜</span><small about="#mwt73" typeof="mw:Transclusion">與湯同</small>，踊躍用兵。土國城<span class="place">漕</span>，我獨南行。<br/>
　　<small about="#mwt74" typeof="mw:Transclusion">賦也。鏜，擊鼓聲也。踊躍，坐作擊刺之狀也。兵，謂戈戟之屬。土，土功也。國，國中也。<span class="place">漕</span>，<span class="place">衞</span>邑名。<br/>
　　<span class="place">衞</span>人從軍者，自言其所為。因言<span class="name">衞國</span>之民，或役土功於國，或築城於<span class="place">漕</span>，而我獨南行，有鋒鏑死亡之憂，危苦尤甚也。</small><br/>
　　從<span class="name">孫子仲</span>，平<span class="place">陳</span>與<span class="place">宋</span>。不我以歸，憂心有忡<small about="#mwt75" typeof="mw:Transclusion">與充同</small>。<br/>
　　<small typeof="mw:Transclusion">賦也。<span class="name">孫</span>，氏。<span class="name">子仲</span>，字。時軍帥也。平，和也，合二國之好也。舊說以此為<span class="dynasty">春秋</span><span class="name">隱公</span>四年，<span class="name">州吁</span>自立之時，<span class="place">宋</span>、<span class="place">衛</span>、<span class="place">陳</span>、<span class="place">蔡</span>伐<span class="place">鄭</span>之事，恐或然也。以，猶與也，言不與我而歸也。</small><br/>
　　爰居爰處，爰喪<small about="#mwt76" typeof="mw:Transclusion">息浪反</small>其馬。于以求之，于林之下。<br/>
　　<small about="#mwt77" typeof="mw:Transclusion">賦也。爰，於也。於是居，於是處，於是喪其馬，而求之於林下。見其失伍離次，無鬥志也。</small><br/>
　　死生契<small about="#mwt78" typeof="mw:Transclusion">與挈同</small>闊，與子成說。執子之手，與子偕老。<br/>
　　<small about="#mwt79" typeof="mw:Transclusion">賦也。契闊，隔遠之意。成說，謂成其約誓之言。<br/>
　　從役者念其室家，因言始為室家之時，期以死生契闊，不相忘棄，又相與執手，而期以偕老也。</small><br/>
　　于<small about="#mwt80" typeof="mw:Transclusion">音吁下同</small>嗟闊兮，不我活兮。于嗟洵<small about="#mwt81" typeof="mw:Transclusion">音苟</small>兮，不我信<small about="#mwt82" typeof="mw:Transclusion">師人反</small>兮。<br/>
　　<small about="#mwt83" typeof="mw:Transclusion">賦也，于嗟，歎辭也。闊，契闊也。活，生。洵，信也。信，與申同。<br/>
　　言昔者契闊之約如此，而今不得活，偕老之信如此，而今不得伸。意必死亡，不復得與其室家遂前約之信也。</small><br/>
　　<span class="book-name">擊鼓</span>五章，章四句。<br/>
　　<span id="kai_feng_si_zhang_zhang_si_ju-n502" about="#mwt93" typeof="mw:Transclusion" class="header">凱風自南</span>，吹彼棘心。棘心夭夭<small about="#mwt85" typeof="mw:Transclusion">與腰同</small>，母氏劬勞<small about="#mwt86" typeof="mw:Transclusion">叶音僚</small>。<br/>
　　<small typeof="mw:Transclusion">比也。南風謂之凱風，長養萬物者也。棘，小木，叢生，多刺，難長，而心又其稚弱而未成者也。夭夭，少好貌。劬勞，病苦也。<br/>
　　<span class="place">衞</span>之淫風流行，雖有七子之母，猶不能安其室。故其子作此詩，以凱風比母，棘心比子之幼時。蓋曰：母生衆子，幼而育之，其劬勞甚矣。本其始而言，以起自責之端也。</small><br/>
　　凱風自南，吹彼棘薪。母氏聖善，我無令人。<br/>
　　<small about="#mwt87" typeof="mw:Transclusion">興也。聖，叡。令，善也。<br/>
　　棘可以為薪，則成矣，然非美材，故以興子之壯大而無善也。復以聖善稱其母，而自謂無令人，其自責也深矣。</small><br/>
　　爰有<span class="place">寒泉</span>，在<span class="place">浚</span>之下<small about="#mwt88" typeof="mw:Transclusion">叶後五反</small>。有子七人，母氏勞苦。<br/>
　　<small about="#mwt89" typeof="mw:Transclusion">興也。<span class="place">浚</span>，<span class="place">衞</span>邑。<br/>
　　諸子自責，言<span class="place">寒泉</span>在<span class="place">浚</span>之下，猶能有所滋益於<span class="place">浚</span>。而有子七人，反不能事母，而使母至於勞苦乎。於是乃若微指其事，而痛自刻責，以感動其母心也。母以淫風流行，不能自守，而諸子自責，但以不能事母，使母勞苦為辭。婉辭幾諫，不顯其親之惡，可謂孝矣。下章放此。</small><br/>
　　睍<small about="#mwt90" typeof="mw:Transclusion">與演同</small>睆<small about="#mwt91" typeof="mw:Transclusion">與莞同</small>黃鳥，載好其音。有子七人，莫慰母心。<br/>
　　<small about="#mwt92" typeof="mw:Transclusion">興也。睍睆，清和圓轉之意。<br/>
　　言黃鳥猶能好其音以悦人，而我七子獨不能慰悦母心哉。</small><br/>
　　<span class="book-name">凱風</span>四章，章四句。<br/>
　　<span id="xiong_zhi_si_zhang_zhang_si_ju-n503" about="#mwt103" typeof="mw:Transclusion" class="header">雄雉于飛</span>，泄泄<small about="#mwt94" typeof="mw:Transclusion">與異同</small>其羽。我之懷矣，自詒伊阻。<br/>
　　<small about="#mwt95" typeof="mw:Transclusion">興也。雉，野雞，雄者有冠，長尾，身有文采，善鬥。泄泄，飛之緩也。懷，思。詒，遺。阻，隔也。<br/>
　　婦人以其君子從役于外，故言雄雉之飛，舒緩自得如此，而我之所思者，乃從役于外，而自遺阻隔也。</small><br/>
　　雄雉于飛，下上<small about="#mwt96" typeof="mw:Transclusion">時掌反</small>其音。展矣君子，實勞我心。<br/>
　　<small about="#mwt97" typeof="mw:Transclusion">興也。下上其音，言其飛鳴自得也。展，誠也。言誠，又言實，所以甚言此君子之勞我心也。</small><br/>
　　瞻彼日月，悠悠我思<small about="#mwt98" typeof="mw:Transclusion">叶新齎反</small>。道之云遠，曷云能來<small about="#mwt99" typeof="mw:Transclusion">叶陵之反</small>。<br/>
　　<small typeof="mw:Transclusion">賦也。悠悠，思之長也。見日月之往來，而思其君子從役之久也。</small><br/>
　　百爾君子，不知徳行<small about="#mwt100" typeof="mw:Transclusion">下孟反，叶户郎反</small>。不忮<small about="#mwt101" typeof="mw:Transclusion">與至同</small>不求，何用不臧。<br/>
　　<small about="#mwt102" typeof="mw:Transclusion">賦也。百，猶凡也。忮，害。求，貪。臧，善也。<br/>
　　言凡爾君子，豈不知徳行乎，若能不忮害，又不貪求，則何所為而不善哉。憂其遠行之犯患，冀其善處而得全也。</small><br/>
　　<span class="book-name">雄雉</span>四章，章四句。<br/>
　　<span id="pao_you_ku_ye_si_zhang_zhang_si_ju-n504" about="#mwt117" typeof="mw:Transclusion" class="header">匏有苦葉</span>，濟有深涉。深則厲，淺則揭<small about="#mwt104" typeof="mw:Transclusion">與器同</small>。<br/>
　　<small typeof="mw:Transclusion">比也。匏，瓠也。匏之苦者不可食，特可佩以渡水而已，然今尚有葉，則亦未可用之時也。濟，渡處也。行渡水曰渉，以衣而涉曰厲，蹇衣而涉曰揭。<br/>
　　此刺淫亂之詩。言匏未可用，而渡處方深，行者當量其淺深，而後可渡。以比男女之際，亦當量度禮義而行也。</small><br/>
　　有瀰<small about="#mwt105" typeof="mw:Transclusion">與米同</small>濟盈，有鷕<small about="#mwt106" typeof="mw:Transclusion">以小反</small>雉鳴。濟盈不濡軌，<small about="#mwt107" typeof="mw:Transclusion">與晷同，叶居有反</small>雉鳴求其牡。<br/>
　　<small about="#mwt108" typeof="mw:Transclusion">比也。瀰，水滿貌。鷕，雌雉聲。軌，車轍也。飛曰雌雄，走曰牝牡。<br/>
　　夫濟盈必濡其轍，雉鳴當求其雄，此常理也。今濟盈而曰不濡軌，雉鳴而反求其牡，以比淫亂之人不度禮義，非其配耦而犯禮以相求也。</small><br/>
　　雝雝鳴雁<small about="#mwt109" typeof="mw:Transclusion">叶魚旰反</small>，旭<small about="#mwt110" typeof="mw:Transclusion">許玉反</small>日始旦。士如歸妻，迨冰未泮。<br/>
　　<small about="#mwt111" typeof="mw:Transclusion">賦也。雝雝，聲之和也。雁，鳥名，似鵝，畏寒，秋南春北。旭，日初出貌。昏禮，納采用雁。親迎以昏，而納采請期以旦。歸妻以冰泮，而納采請期，迨冰未泮之時。<br/>
　　言古人之於婚姻，其求之不暴，而節之以禮如此。以深刺淫亂之人也。</small><br/>
　　招招<small about="#mwt112" typeof="mw:Transclusion">音韶</small>舟子<small about="#mwt113" typeof="mw:Transclusion">叶獎里反</small>，人涉卬<small about="#mwt114" typeof="mw:Transclusion">與昂同</small>否<small about="#mwt115" typeof="mw:Transclusion">叶蒲美反</small>。人涉卬否，卬須我友<small about="#mwt116" typeof="mw:Transclusion">叶羽軌反</small>。<br/>
　　<small typeof="mw:Transclusion">比也。招招，號召之貌。舟子，舟人主濟渡者。卬，我也。<br/>
　　舟人招人以渡，人皆從之，而我獨否者，待我友之招而後從之也。以比男女必待其配耦而相從，而刺此人之不然也。</small><br/>
　　<span class="book-name">匏有苦葉</span>四章，章四句。<br/>
　　<span id="gu_feng_liu_zhang_zhang_ba_ju-n505" about="#mwt146" typeof="mw:Transclusion" class="header">習習谷風</span>，以陰以雨。黽勉同心，不宜有怒<small about="#mwt118" typeof="mw:Transclusion">叶緩五反</small>。采葑<small about="#mwt119" typeof="mw:Transclusion">與封同</small>采菲<small about="#mwt120" typeof="mw:Transclusion">與匪同</small>，無以下體。德音莫違，及爾同死<small about="#mwt121" typeof="mw:Transclusion">叶想止反</small>。<br/>
　　<small typeof="mw:Transclusion">比也。習習，和舒也。東風謂之谷風。葑，蔓菁也。菲，似葍，莖麤，葉厚而長，有毛。下體，根也。葑、菲根莖皆可食，而其根則有時而美惡。德音，美譽也。<br/>
　　婦人為夫所棄，故作此詩，以叙其悲怨之情。言陰陽和而後雨澤降，如夫婦和而後家道成。故為夫婦者，當黽勉以同心，而不宜至於有怒。又言采葑菲者，不可以其根之惡而棄其莖之美，如為夫婦者，不可以其顔色之衰而棄其徳音之善。但德音之不違，則可以與爾同死矣。</small><br/>
　　行道遲遲，中心有違。不遠伊邇，薄送我畿<small about="#mwt122" typeof="mw:Transclusion">音祈</small>。誰謂荼<small about="#mwt123" typeof="mw:Transclusion">音徒</small>苦，其甘如薺<small about="#mwt124" typeof="mw:Transclusion">音泚</small>。宴爾新昏，如兄如弟<small about="#mwt125" typeof="mw:Transclusion">待禮反</small>。<br/>
　　<small typeof="mw:Transclusion">賦而比也。遲遲，舒行貌。違，相背也。畿，門內也。荼，苦菜，蓼屬也，詳見<span class="book-name">良耜</span>。薺，甘菜。宴，樂也。新昏，夫所更娶之妻也。<br/>
　　言我之被棄，行於道路，遲遲不進。蓋其足欲前，而心有所不忍，如相背然。而故夫之送我，乃不遠而甚邇，亦至其門內而止耳。又言荼雖甚苦，反甘如薺，以比己之見棄，其苦有甚於荼。而其夫方且宴樂其新昏，如兄如弟，而不見恤。蓋婦人從一而終，今雖見棄，猶有望夫之情，厚之至也。</small><br/>
　　<span class="name">涇</span>以<span class="name">渭</span>濁，湜湜<small about="#mwt126" typeof="mw:Transclusion">音殖</small>其沚<small about="#mwt127" typeof="mw:Transclusion">音止</small>。宴爾新昏，不我屑以。毋逝我梁，毋發我笱<small about="#mwt128" typeof="mw:Transclusion">與苟同</small>。我躬不閱，遑恤我後<small about="#mwt129" typeof="mw:Transclusion">胡口反</small>。<br/>
　　<small typeof="mw:Transclusion">比也。<span class="name">涇</span>、<span class="name">渭</span>，二水名。<span class="name">涇水</span>出今<span class="place">原州</span><span class="place">百泉縣</span><span class="place">笄頭山</span>東南，至<span class="place">永興軍</span><span class="place">高陵</span>入<span class="name">渭</span>。<span class="name">渭水</span>出<span class="place">渭州</span><span class="place">渭源縣</span><span class="place">鳥鼠山</span>，至<span class="place">同州</span><span class="place">馮翊縣</span>入<span class="name">河</span>。湜湜，清貌。沚，水渚也。屑，潔。以，與。逝，之也。梁，堰石障水而空其中，以通魚之往來者也。笱，以竹為器，而承梁之空以取魚者也。閱，容也。<br/>
　　<span class="name">涇</span>濁<span class="name">渭</span>清，然<span class="name">涇</span>未屬<span class="name">渭</span>之時，雖濁而未甚見。由二水既合，而清濁益分，然其别出之渚，流或稍緩，則猶有清處。婦人以自比其容貌之衰久矣，又以新昏形之，益見憔悴，然其心則固猶有可取者。但以故夫之安於新昏，故不以我為潔而與之耳。又言毋逝我之梁，毋發我之笱，以比欲戒新昏，毋居我之處，毋行我之事。而又自思，我身且不見容，何暇恤我已去之後哉。知不能禁而絶意之辭也。</small><br/>
　　就其深矣，方之舟之。就其淺矣，泳之游之。何有何亡，黽勉求之。凡民有喪，匍<small about="#mwt130" typeof="mw:Transclusion">音蒲</small>匐<small about="#mwt131" typeof="mw:Transclusion">蒲卜反</small>救<small about="#mwt132" typeof="mw:Transclusion">叶居尤反</small>之。<br/>
　　<small about="#mwt133" typeof="mw:Transclusion">興也。方，桴。舟，船也。潛行曰泳，浮水曰游。匍匐，手足並行，急遽之甚也。<br/>
　　婦人自陳其治家勤勞之事，言我隨事盡其心力而為之，深則方舟，淺則泳游，不計其有與亡，而勉強以求之。又周睦其鄰里郷黨，莫不盡其道也。</small><br/>
　　不我能慉<small about="#mwt134" typeof="mw:Transclusion">與畜同</small>，反以我為讎。旣阻我德，賈<small about="#mwt135" typeof="mw:Transclusion">音古</small>用不售<small about="#mwt136" typeof="mw:Transclusion">與壽同，叶市周反</small>。昔育恐育鞠<small about="#mwt137" typeof="mw:Transclusion">與菊同</small>，及爾顛覆<small about="#mwt138" typeof="mw:Transclusion">與福同</small>。旣生旣育，比予于毒。<br/>
　　<small about="#mwt139" typeof="mw:Transclusion">賦也。慉，養。阻，却。鞠，窮也。<br/>
　　承上章，言我於女家勤勞如此，而女旣不我養，而反以我為仇讎。惟其心既拒却我之善，故雖勤勞如此而不見取，如賈之不見售也。因念其昔時相與為生，惟恐其生理窮盡，而及爾皆至於顛覆。今既遂其生矣，乃反比我於毒而棄之乎。<span class="name">張子</span>曰：「育恐，謂生於恐懼之中。育鞠，謂生於困窮之際」，亦通。</small><br/>
　　我有旨蓄<small about="#mwt140" typeof="mw:Transclusion">敕六反</small>，亦以御<small about="#mwt141" typeof="mw:Transclusion">音語</small>冬。宴爾新昏，以我御窮。有洸<small about="#mwt142" typeof="mw:Transclusion">音光</small>有潰<small about="#mwt143" typeof="mw:Transclusion">音繪</small>，既詒我肄<small about="#mwt144" typeof="mw:Transclusion">音異</small>。不念昔者，伊余來塈<small typeof="mw:Transclusion">許器反</small>。<br/>
　　<small about="#mwt145" typeof="mw:Transclusion">興也。旨，美。蓄，聚。御，當也。洸，武貌。潰，怒色也。肄，勞。塈，息也。<br/>
　　又言我之所以蓄聚美菜者，蓋欲以禦冬月乏無之時。至於春夏，則不食之矣。今君子安於新昏而厭棄我，是但使我禦其窮苦之時，至於安樂則棄之也。又言於我極其武怒，而盡遺我以勤勞之事，曾不念昔者我之來息時也。追言其始見君子之時，接禮之厚。怨之深也。</small><br/>
　　<span class="book-name">谷風</span>六章，章八句。<br/>
　　<span id="shi_wei_er_zhang_zhang_si_ju-n506" about="#mwt149" typeof="mw:Transclusion" class="header">式微式微</span>，胡不歸。微君之故，胡為乎中露。<br/>
　　<small about="#mwt147" typeof="mw:Transclusion">賦也。式，發語辭。微，猶衰也。再言之者，言衰之甚也。微，猶非也。中露，露中也，言有霑濡之辱，而無所芘覆也。<br/>
　　舊說以為<span class="name">黎侯</span>失國而寓於<span class="place">衞</span>，其臣勸之曰：衰微甚矣，何不歸哉。我若非以君之故，則亦胡為而辱於此哉。</small><br/>
　　式微式微，胡不歸。微君之躬，胡為乎泥中。<br/>
　　<small about="#mwt148" typeof="mw:Transclusion">賦也。泥中，言有陷溺之難，而不見拯救也。</small><br/>
　　<span class="book-name">式微</span>二章，章四句。<br/>
　　<small about="#mwt150" typeof="mw:Transclusion">此無所考，姑從<span class="book-name">序</span>說。</small><br/>
　　<span id="mao_qiu_zhi_ge-n507" about="#mwt151" typeof="mw:Transclusion" class="header">旄丘之葛</span><small about="#mwt152" typeof="mw:Transclusion">叶居謁反</small>兮，何誕<small about="#mwt153" typeof="mw:Transclusion">音憚</small>之節兮。叔兮伯<small about="#mwt154" typeof="mw:Transclusion">叶音逼</small>兮，何多日也。<br/>
　　<small about="#mwt155" typeof="mw:Transclusion">興也。前高後下曰旄丘。誕，闊也。叔、伯，<span class="place">衞</span>之諸臣也。<br/>
　　舊說，<span class="place">黎</span>之臣子自言久寓於<span class="place">衞</span>，時物變矣，故登旄丘之上，見其葛長大而節疎闊，因託以起興曰：旄丘之葛，何其節之闊也。<span class="place">衞</span>之諸臣，何其多日而不見救也。此詩本責<span class="place">衞</span>君，而但斥其臣，可見其優柔而不迫也。</small><br/>
　　何其處也，必有與也。何其久<small about="#mwt156" typeof="mw:Transclusion">叶舉里反</small>也，必有以也。<br/>
　　<small about="#mwt157" typeof="mw:Transclusion">賦也。處，安處也。與，與國也。以，他故也。<br/>
　　因上章「何多日也」，而言何其安處而不來，意必有與國相俟而俱來耳。又言何其久而不來，意其或有他故而不得來耳。詩之曲盡人情如此。</small><br/>
　　狐裘蒙戎，匪車不東。叔兮伯兮，靡所與同。<br/>
　　<small about="#mwt158" typeof="mw:Transclusion">賦也。大夫狐蒼裘。蒙戎，亂貌，言弊也。<br/>
　　又自言客久而裘弊矣。豈我之車不東告於女乎。但叔兮伯兮，不與我同心，雖往告之，而不肯來耳。至是始微諷切之。或曰「狐裘蒙戎」指<span class="place">衞</span>大夫，而譏其憒亂之意。「匪車不東」言非其車不肯東來救我也，但其人不肯與俱來耳。今按：<span class="place">黎國</span>在<span class="place">衞</span>西，前說近是。</small><br/>
　　瑣<small about="#mwt159" typeof="mw:Transclusion">音鎖</small>兮尾兮，流離之子<small about="#mwt160" typeof="mw:Transclusion">叶獎里反</small>。叔兮伯兮，褎<small about="#mwt161" typeof="mw:Transclusion">音又</small>如充耳。<br/>
　　<small about="#mwt162" typeof="mw:Transclusion">賦也。瑣，細。尾，末也。流離，漂散也。褎，多笑貌。充耳，塞耳也。耳聾之人恒多笑。<br/>
　　言<span class="place">黎</span>之君臣流離瑣尾，若此其可憐也。而<span class="place">衞</span>之諸臣，褎然如塞耳而無聞，何哉。至是，然後盡其辭焉。流離患難之餘，而其言之有序，而不迫如此，其人亦可知矣。</small><br/>
　　<span class="book-name">旄丘</span>四章，章四句。<br/>
　　<small about="#mwt164" typeof="mw:Transclusion">說同上篇。</small><br/>
　　<span id="jian_xi_jian_xi" about="#mwt151" typeof="mw:Transclusion" class="header">簡兮簡兮</span>，方將萬舞。日之方中，在前上處<small about="#mwt165" typeof="mw:Transclusion">上聲</small>。<br/>
　　<small typeof="mw:Transclusion">賦也。簡，簡易不恭之意。萬者，舞之總名。武用干戚，文用羽籥也。日之方中，在前上處，言當明顯之處。<br/>
　　賢者不得志而仕於伶官，有輕世肆志之心焉，故其言如此。若自譽而實自嘲也</small><br/>
　　碩人俁俁<small about="#mwt166" typeof="mw:Transclusion">音語</small>，公庭萬舞。有力如虎，執轡如組<small about="#mwt167" typeof="mw:Transclusion">音祖</small>。<br/>
　　<small typeof="mw:Transclusion">賦也。碩，大也。俁俁，大貌。轡，今之韁也。組，織絲為之，言其柔也。御能使馬，則轡柔如組矣。<br/>
　　又自譽其才之無所不備，亦上章之意也。</small><br/>
　　左手執籥<small about="#mwt168" typeof="mw:Transclusion">音藥</small>，右手秉翟<small about="#mwt169" typeof="mw:Transclusion">音笛，叶直角反</small>。赫如渥<small about="#mwt170" typeof="mw:Transclusion">音握</small>赭<small about="#mwt171" typeof="mw:Transclusion">音者，叶陟略反</small>，公言錫爵。<br/>
　　<small about="#mwt172" typeof="mw:Transclusion">賦也。執籥秉翟者，文舞也。籥，如笛而六孔，或曰三孔。翟，雉羽也。赫，赤貌。渥，厚漬也。赭，赤色也，言其顔色之充盛也。公言錫爵，即<span class="book-name">儀禮</span>燕飲而獻工之禮也。以碩人而得此，則亦辱矣，乃反以其賚予之親洽為榮而誇美之，亦玩世不恭之意也。</small><br/>
　　山有榛<small about="#mwt173" typeof="mw:Transclusion">音臻</small>，隰有苓<small about="#mwt174" typeof="mw:Transclusion">音零</small>。云誰之思，西方美人。彼美人兮，西方之人兮。<br/>
　　<small about="#mwt175" typeof="mw:Transclusion">興也。榛，似栗而小。下濕曰隰。苓，一名大苦，葉似地黃，即今甘草也。西方美人，託言以指<span class="dynasty">西周</span>之盛王，如<span class="book-name">離騷</span>亦以美人目其君也。又曰西方之人者，歎其遠而不得見之辭也。<br/>
　　賢者不得志於衰世之下國，而思盛際之顯王，故其言如此，而意遠矣。</small><br/>
　　<span class="book-name">簡兮</span>四章，三章章四句，一章六句。<br/>
　　<small about="#mwt176" typeof="mw:Transclusion">舊三章，章六句，今改定。　<span class="name">張子</span>曰：為禄仕而抱關擊柝，則猶恭其職也。為伶官則雜於侏儒俳優之間，不恭甚矣。其得謂之賢者，雖其迹如此，而其中固有以過人，又能卷而懷之，是亦可以為賢矣。<span class="name">東方朔</span>似之。</small><br/>
　　<span id="bi-n509" about="#mwt177" typeof="mw:Transclusion" class="header">毖<small about="#mwt178" typeof="mw:Transclusion">音祕</small>彼<span class="name">泉水</span></span>，亦流于<span class="name">淇</span>。有懷于<span class="place">衞</span>，靡日不思<small about="#mwt179" typeof="mw:Transclusion">叶新齎反</small>。孌<small about="#mwt180" typeof="mw:Transclusion">音臠</small>彼諸姬，聊與之謀<small about="#mwt181" typeof="mw:Transclusion">叶謨悲反</small>。<br/>
　　<small typeof="mw:Transclusion">興也。毖，泉始出之貌。<span class="name">泉水</span>，即今<span class="place">衞州</span><span class="place">共城</span>之<span class="name">百泉</span>也。<span class="name">淇水</span>出<span class="place">相州</span><span class="place">林慮縣</span>東流，<span class="name">泉水</span>自西北而東南來注之。孌，好貌。諸姬，謂姪娣也。<br/>
　　<span class="place">衞</span>女嫁於諸侯，父母終，思歸寧而不得，故作此詩。言毖然之<span class="name">泉水</span>，亦流于<span class="name">淇</span>矣，我之有懷于<span class="place">衞</span>，則亦無日而不思矣。是以即諸姬而與之謀，為歸<span class="place">衞</span>之計，如下兩章之云也。</small><br/>
　　出宿于<span class="name">泲</span><small about="#mwt182" typeof="mw:Transclusion">音濟</small>，飲餞<small about="#mwt183" typeof="mw:Transclusion">音踐</small>于<span class="place">禰</span><small about="#mwt184" typeof="mw:Transclusion">音你</small>。女子有行，遠<small about="#mwt185" typeof="mw:Transclusion">去聲</small>父母兄弟。問我諸姑，遂及伯姊<small about="#mwt186" typeof="mw:Transclusion">叶獎里反</small>。<br/>
　　<small typeof="mw:Transclusion">賦也。<span class="place">泲</span>，地名。飲餞者，古之行者，必有祖道之祭，祭畢，處者送之，飲於其側，而後行也。<span class="place">禰</span>，亦地名，皆自<span class="place">衞</span>來時所經之處也。諸姑、伯姊，即所謂諸姬也。<br/>
　　言始嫁來時，則固已遠其父母兄弟矣，况今父母既終，而復可歸哉。是以問於諸姑、伯姊，而謀其可否云耳。<span class="name">鄭氏</span>曰：「國君夫人，父母在則歸寧，没則使大夫寧於兄弟」。</small><br/>
　　出宿于<span class="place">干</span><small about="#mwt187" typeof="mw:Transclusion">叶居焉反</small>，飲餞于<span class="place">言</span>。載脂載舝<small about="#mwt188" typeof="mw:Transclusion">音轄，叶下介反</small>，還<small about="#mwt189" typeof="mw:Transclusion">音旋</small>車言邁。遄<small about="#mwt190" typeof="mw:Transclusion">市專反</small>臻于<span class="place">衞</span>，不瑕有害。<br/>
　　<small about="#mwt191" typeof="mw:Transclusion">賦也。<span class="place">干</span>、<span class="place">言</span>，地名，適<span class="place">衞</span>所經之地也。脂，以脂膏塗其舝，使滑澤也。舝，車軸也，不駕則脱之，設之而後行也。還，回旋也，旋其嫁來之車也。遄，疾。臻，至也。瑕、何，古音相近，通用。<br/>
　　言如是則其至<span class="place">衞</span>疾矣，然豈不害於義理乎。疑之而不敢遂之辭也。</small><br/>
　　我思<span class="name">肥泉</span>，茲之永歎<small about="#mwt192" typeof="mw:Transclusion">叶它涓反</small>。思<span class="place">須</span>與<span class="place">漕</span><small about="#mwt193" typeof="mw:Transclusion">叶徂侯反</small>，我心悠悠。駕言出遊，以寫我憂。<br/>
　　<small about="#mwt194" typeof="mw:Transclusion">賦也。<span class="name">肥泉</span>，水名。<span class="place">須</span>、<span class="place">漕</span>，<span class="place">衞</span>邑也。悠悠，思之長也。寫，除也。<br/>
　　既不敢歸，然其思<span class="place">衞</span>地不能忘也，安得出遊於彼而寫其憂哉。</small><br/>
　　<span class="book-name">泉水</span>四章，章六句。<br/>
　　<small about="#mwt196" typeof="mw:Transclusion"><span class="name">楊氏</span>曰：「<span class="place">衞</span>女思歸，發乎情也。其卒也不歸，止乎禮義也。聖人著之於經，以示後世，使知適異國者，父母終，無歸寧之義，則能自克者，知所處矣」。</small><br/>
　　<span id="chu_zi_bei_men-n511" about="#mwt197" typeof="mw:Transclusion" class="header">出自北門</span><small about="#mwt198" typeof="mw:Transclusion">叶眉貧反</small>，憂心殷殷。終窶<small about="#mwt199" typeof="mw:Transclusion">音巨</small>且貧，莫知我艱<small about="#mwt200" typeof="mw:Transclusion">叶居銀反</small>。已焉哉<small about="#mwt201" typeof="mw:Transclusion">叶將其反，下同</small>，天實為之，謂之何哉。<br/>
　　<small about="#mwt202" typeof="mw:Transclusion">比也。北門，背陽向陰。殷殷，憂也。窶者，貧而無以為禮也。<br/>
　　<span class="place">衞</span>之賢者，處亂世，事暗君，不得其志，故因出北門，而賦以自比。又歎其貧窶，人莫知之，而歸之於天也。</small><br/>
　　王事適我，政事一埤<small about="#mwt203" typeof="mw:Transclusion">音琵</small>益我。我入自外，室人交徧讁<small about="#mwt204" typeof="mw:Transclusion">音責，叶竹棘反</small>我。已焉哉，天實為之，謂之何哉。<br/>
　　<small about="#mwt205" typeof="mw:Transclusion">賦也。王事，王命使為之事也。適，之也。政事，其國之政事也。一，猶皆也。埤，厚。室，家。讁，責也。<br/>
　　王事既適我矣，政事又一切以埤益我。其勞如此，而窶貧又甚，室人至無以自安，而交徧讁我。則其困於內外，極矣。</small><br/>
　　王事敦<small about="#mwt206" typeof="mw:Transclusion">叶都回反</small>我，政事一埤遺<small about="#mwt207" typeof="mw:Transclusion">去聲，叶夷回反</small>我。我入自外，室人交徧摧<small about="#mwt208" typeof="mw:Transclusion">徂回反</small>我。已焉哉，天實為之，謂之何哉。<br/>
　　<small about="#mwt209" typeof="mw:Transclusion">賦也。敦，猶投擲也。遺，加。摧，沮也。</small><br/>
　　<span class="book-name">北門</span>三章，章七句。<br/>
　　<small about="#mwt211" typeof="mw:Transclusion"><span class="name">楊氏</span>曰：「忠信重禄，所以勸士也。<span class="place">衞</span>之忠臣，至於窶貧，而莫知其艱，則無勸士之道矣。仕之所以不得志也。先王視臣如手足，豈有以事投遺之而不知其艱哉，然不擇事而安之，無懟憾之辭，知其無可奈何，而歸之於天，所以為忠臣也。」。</small><br/>
　　<span id="bei_feng_qi_liang_yu-n513" about="#mwt212" typeof="mw:Transclusion" class="header">北風其涼</span>，雨<small about="#mwt213" typeof="mw:Transclusion">去聲</small>雪其雱<small about="#mwt214" typeof="mw:Transclusion">音滂</small>。惠而好<small about="#mwt215" typeof="mw:Transclusion">去聲</small>我，攜手同行<small about="#mwt216" typeof="mw:Transclusion">叶户郎反</small>。其虛其邪<small about="#mwt217" typeof="mw:Transclusion">音徐下同</small>，既亟只<small about="#mwt218" typeof="mw:Transclusion">音紙</small>且<small about="#mwt219" typeof="mw:Transclusion">音疽，下同</small>。<br/>
　　<small typeof="mw:Transclusion">比也。北風，寒涼之風也。涼，寒氣也。雱，雪盛貌。惠，愛。行，去也。虛，寛貌。邪，一作徐，緩也。亟，急也。只且，語助辭。<br/>
　　言北風雨雪，以比國家危亂將至，而氣象愁惨也。故欲與其相好之人，去而避之，且曰：是尚可以寛徐乎，彼其禍亂之迫已甚，而去不可不速矣。</small><br/>
　　北風其喈<small about="#mwt220" typeof="mw:Transclusion">音皆，叶居奚反</small>，雨雪其霏<small about="#mwt221" typeof="mw:Transclusion">音非</small>。惠而好我，攜手同歸。其虛其邪，既亟只且。<br/>
　　<small about="#mwt222" typeof="mw:Transclusion">比也。喈，疾聲也。霏，雨雪分散之狀。歸者，去而不反之辭也。</small><br/>
　　莫赤匪狐，莫黑匪烏。惠而好我，攜手同車。其虛其邪，既亟只且。<br/>
　　<small about="#mwt223" typeof="mw:Transclusion">比也。狐，獸名，似犬，黃赤色。烏，鵶，黑色。皆不祥之物，人所惡見者也。所見無非此物，則國將危亂可知。同行同歸，猶賤者也。同車，則貴者亦去矣。</small><br/>
　　<span class="book-name">北風</span>三章，章六句。<br/>
　　<span id="jing_nu_san_zhang_zhang_si_ju-n515" about="#mwt237" typeof="mw:Transclusion" class="header">靜女其姝</span><small about="#mwt225" typeof="mw:Transclusion">音樞</small>，俟我於城隅。愛而不見，搔<small about="#mwt226" typeof="mw:Transclusion">音騷</small>首踟<small about="#mwt227" typeof="mw:Transclusion">音池</small>躕<small about="#mwt228" typeof="mw:Transclusion">音廚</small>。<br/>
　　<small typeof="mw:Transclusion">賦也。靜者，閒雅之意。姝，美色也。城隅，幽僻之處。不見者，期而不至也。踟躕，猶躑躅也。此淫奔期會之詩也。</small><br/>
　　靜女其孌，貽我彤<small about="#mwt229" typeof="mw:Transclusion">音同</small>管<small about="#mwt230" typeof="mw:Transclusion">叶古兗反</small>。彤管有煒<small about="#mwt231" typeof="mw:Transclusion">音偉</small>，說<small about="#mwt232" typeof="mw:Transclusion">音悦</small>懌<small about="#mwt233" typeof="mw:Transclusion">音亦</small>女美。<br/>
　　<small about="#mwt234" typeof="mw:Transclusion">賦也。孌，好貌。於是則見之矣。彤管，未詳何物，蓋相贈以結殷勤之意耳。煒，赤貌。言既得此物，而又悦懌此女之美也。</small><br/>
　　自牧歸荑，洵美且異。匪女<small about="#mwt235" typeof="mw:Transclusion">音汝</small>之為美，美人之貽<small about="#mwt236" typeof="mw:Transclusion">與異同</small>。<br/>
　　<small typeof="mw:Transclusion">賦也。牧，外野也。歸，亦貽也。荑，茅之始生者。洵，信也。女，指荑而言也。<br/>
　　言靜女又贈我以荑，而其荑亦美且異。然非此荑之為美，特以美人之所贈，故其物亦美耳。</small><br/>
　　<span class="book-name">靜女</span>三章，章四句。<br/>
　　<span id="xin_tai_san_zhang_zhang_si_ju-n516" about="#mwt247" typeof="mw:Transclusion" class="header"><span class="name">新臺</span>有泚</span><small about="#mwt238" typeof="mw:Transclusion">音此</small>，<span class="name">河</span>水瀰瀰<small about="#mwt239" typeof="mw:Transclusion">音米</small>。燕婉之求，籧<small about="#mwt240" typeof="mw:Transclusion">音蕖</small>篨<small about="#mwt241" typeof="mw:Transclusion">音除</small>不鮮<small about="#mwt242" typeof="mw:Transclusion">斯淺反，叶想止反</small>。<br/>
　　<small typeof="mw:Transclusion">賦也。泚，鮮明也。瀰瀰，盛也。燕，安。婉，順也。籧篨，不能俯，疾之醜者也，蓋籧篨本竹席之名，人或編以為囷，其狀如人之擁腫而不能俯者，故又因以名此疾也。鮮，少也。<br/>
　　舊說以為<span class="name">衞宣公</span>為其子<span class="name">伋</span>娶於<span class="place">齊</span>，而聞其美，欲自娶之，乃作<span class="name">新臺</span>於<span class="name">河</span>上而要之。國人惡之，而作此詩以刺之。言<span class="place">齊</span>女本求與<span class="name">伋</span>為燕婉之好，而反得<span class="name">宣公</span>醜惡之人也。</small><br/>
　　<span class="name">新臺</span>有洒<small about="#mwt243" typeof="mw:Transclusion">音璀，叶先典反</small>，<span class="name">河</span>水浼浼<small about="#mwt244" typeof="mw:Transclusion">音每，叶美辨反</small>。燕婉之求，籧篨不殄。<br/>
　　<small about="#mwt245" typeof="mw:Transclusion">賦也。洒，高峻也。浼浼，平也。殄，絶也。言其病不已也。</small><br/>
　　魚網之設，鴻則離之。燕婉之求，得此戚施。<br/>
　　<small about="#mwt246" typeof="mw:Transclusion">興也。鴻，雁之大者。離，麗也。戚施，不能仰，亦醜疾也。<br/>
　　言設魚網而反得鴻，以興求燕婉而反得醜疾之人，所得非所求也。</small><br/>
　　<span class="book-name">新臺</span>三章，章四句。<br/>
　　<small about="#mwt248" typeof="mw:Transclusion">凡<span class="name">宣姜</span>事首末，見<span class="book-name">春秋傳</span>。然於<span class="book-name">詩</span>，則皆未有考也。諸篇放此。</small><br/>
　　<span id="er_zi_cheng_zhou_fan_fan-n517" about="#mwt249" typeof="mw:Transclusion" class="header">二子乘舟</span>，汎汎<small about="#mwt250" typeof="mw:Transclusion">芳劍反</small>其景<small about="#mwt251" typeof="mw:Transclusion">叶舉兩反</small>。願言思子，中心養養。<br/>
　　<small about="#mwt252" typeof="mw:Transclusion">賦也。二子，謂<span class="name">伋</span>、<span class="name">壽</span>也。乘舟，渡河如<span class="place">齊</span>也。景，古影字。養養，猶漾漾，憂不知所定之貌。<br/>
　　舊說以為<span class="name">宣公</span>納<span class="name">伋</span>之妻，是為<span class="name">宣姜</span>，生<span class="name">壽</span>及<span class="name">朔</span>。<span class="name">朔</span>與<span class="name">宣姜</span>愬<span class="name">伋</span>於公，公令<span class="name">伋</span>之<span class="place">齊</span>，使賊先待於隘而殺之。<span class="name">壽</span>知之，以告<span class="name">伋</span>，<span class="name">伋</span>曰：「君命也，不可以逃」。<span class="name">壽</span>竊其節而先往，賊殺之。<span class="name">伋</span>至，曰：「君命殺我，<span class="name">壽</span>有何罪」，賊又殺之。國人傷之，而作是詩也。</small><br/>
　　二子乘舟，汎汎其逝。願言思子，不瑕有害。<br/>
　　<small about="#mwt253" typeof="mw:Transclusion">賦也。逝，往也。不瑕，疑辭，義見<span class="book-name">泉水</span>，此則見其不歸而疑之也。</small><br/>
　　<span class="book-name">二子乘舟</span>二章，章四句。<br/>
　　<small about="#mwt255" typeof="mw:Transclusion"><span class="book-name">太史公</span>曰：余讀<span class="book-name">世家</span>言，至於<span class="name">宣公</span>之子，以婦見誅，弟<span class="name">壽</span>爭死以相讓，此與<span class="place">晉</span>太子<span class="name">申生</span>不敢明<span class="name">驪姬</span>之過同，俱惡傷父之志。然卒死亡，何其悲也。或父子相殺，兄弟相戮，亦獨何哉。</small><br/>
　　<span class="book-name">邶</span>十九篇，七十二章，三百六十三句。<br/>
　　<span id="yong_yi_zhi_si-n519" about="#mwt256" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷2#yong_yi_zhi_si-n519" class="mw-selflink-fragment">鄘一之四</a></span><small about="#mwt257" typeof="mw:Transclusion">說見上篇。</small><br/>
　　<span id="fan_bi_bai_zhou_zai_bi_zhong_he_dan-n520" about="#mwt258" typeof="mw:Transclusion" class="header">汎彼柏舟</span>，在彼中河。髧<small about="#mwt259" typeof="mw:Transclusion">音萏</small>彼兩髦，實維我儀<small about="#mwt260" typeof="mw:Transclusion">叶牛何反</small>。之死矢靡它，<small about="#mwt261" typeof="mw:Transclusion">音拖</small>母也天<small about="#mwt262" typeof="mw:Transclusion">叶鐵因反</small>只，<small about="#mwt263" typeof="mw:Transclusion">音紙下同</small>不諒人只。<br/>
　　<small about="#mwt264" typeof="mw:Transclusion">興也。中河，中於河也。髧，髮垂貌。兩髦者，剪髮夾囟，子事父母之飾，親死然後去之。此蓋指<span class="name">共伯</span>也。我，<span class="name">共姜</span>自我也。儀，匹。之，至。矢，誓。靡，無也。只，語助辭。諒，信也。<br/>
　　舊說以為<span class="place">衞</span>世子<span class="name">共伯</span>蚤死，其妻<span class="name">共姜</span>守義，父母欲奪而嫁之，故<span class="name">共姜</span>作此以自誓，言柏舟則在彼中河，兩髦則實我之匹，雖至於死，誓無它心。母之於我，覆育之恩如天罔極，而何其不諒我之心乎。不及父者，疑時獨母在，或非父意耳。</small><br/>
　　汎彼柏舟，在彼河側。髧彼兩髦，實維我特。之死矢靡慝<small about="#mwt265" typeof="mw:Transclusion">音忒</small>，母也天只，不諒人只。<br/>
　　<small about="#mwt266" typeof="mw:Transclusion">興也。特，亦匹也。慝，邪也。以是為慝，則其絶之甚矣。</small><br/>
　　<span class="book-name">柏舟</span>二章，章七句。<br/>
　　<span id="qiang_you_ci_san_zhang_zhang_liu_ju-n522" about="#mwt274" typeof="mw:Transclusion" class="header">牆有茨</span>，不可埽<small about="#mwt268" typeof="mw:Transclusion">叶蘇后反</small>也。中冓<small about="#mwt269" typeof="mw:Transclusion">音姤</small>之言，不可道<small about="#mwt270" typeof="mw:Transclusion">叶徒厚反</small>也。所可道也，言之醜也。<br/>
　　<small about="#mwt271" typeof="mw:Transclusion">興也。茨，蒺藜也，蔓生，細葉，子有三角，刺人。中冓，謂舍之交積材木也。道，言。醜，惡也。<br/>
　　舊說以為<span class="name">宣公</span>卒，<span class="name">惠公</span>幼，其庶兄<span class="name">頑</span>烝於<span class="name">宣姜</span>，故詩人作此詩以刺之。言其閨中之事，皆醜惡而不可言。理或然也。</small><br/>
　　牆有茨，不可襄也。中冓之言，不可詳也。所可詳也，言之長也。<br/>
　　<small about="#mwt272" typeof="mw:Transclusion">興也。襄，除也。詳，詳言之也。言之長者，不欲言而託以語長難竟也。</small><br/>
　　牆有茨，不可束也。中冓之言，不可讀也。所可讀也，言之辱也。<br/>
　　<small about="#mwt273" typeof="mw:Transclusion">興也。束，束而去之也。讀，誦言也。辱，猶醜也。</small><br/>
　　<span class="book-name">牆有茨</span>三章，章六句。<br/>
　　<small about="#mwt275" typeof="mw:Transclusion"><span class="name">楊氏</span>曰：公子<span class="name">頑</span>通乎君母，閨中之言至不可讀，其污甚矣。聖人何取焉，而著之於經也。蓋自古淫亂之君，自以為密於閨門之中，世無得而知者，故自肆而不反。聖人所以著之於經，使後世為惡者，知雖閨門之言，亦無隱而不彰也。其為訓戒深矣。</small><br/>
　　<span id="jun_zi_xie_lao_fu_ji_liu_jia-n523" about="#mwt276" typeof="mw:Transclusion" class="header">君子偕老</span>，副笄六珈<small about="#mwt277" typeof="mw:Transclusion">音加，叶居河反</small>。委委<small about="#mwt278" typeof="mw:Transclusion">音威</small>佗佗<small about="#mwt279" typeof="mw:Transclusion">音駝</small>，如山如河，象服是宜<small about="#mwt280" typeof="mw:Transclusion">叶牛何反</small>。子之不淑，云如之何。<br/>
　　<small about="#mwt281" typeof="mw:Transclusion">賦也。君子，夫也。偕老，言偕生而偕死也。女子之生，以身事人，則當與之同生，與之同死。故夫死，稱「未亡人」，言亦待死而已，不當復有他適之志也。副，祭服之首飾，編髮為之。笄，衡笄也，垂于副之兩旁當耳，其下以紞懸瑱。珈之言加也，以玉加於笄而為飾也。委委佗佗，雍容自得之貌。如山，安重也。如河，弘廣也。象服，法度之服也。淑，善也。<br/>
　　言夫人當與君子偕老，故其服飾之盛如此，而雍容自得，安重寛廣，又有以宜其象服。今<span class="name">宣姜</span>之不善乃如此，雖有是服，亦將如之何哉。言不稱也。</small><br/>
　　玼<small about="#mwt282" typeof="mw:Transclusion">音此</small>兮玼兮，其之翟<small about="#mwt283" typeof="mw:Transclusion">叶去聲</small>也。鬒<small about="#mwt284" typeof="mw:Transclusion">音軫</small>髮如雲，不屑髢<small about="#mwt285" typeof="mw:Transclusion">音第</small>也。玉之瑱<small about="#mwt286" typeof="mw:Transclusion">吐殿反</small>也，象之揥<small about="#mwt287" typeof="mw:Transclusion">敕帝反</small>也，揚且<small about="#mwt288" typeof="mw:Transclusion">音疽</small>之晳<small about="#mwt289" typeof="mw:Transclusion">音錫，叶征例反</small>也。胡然而天也，胡然而帝也。<br/>
　　<small about="#mwt290" typeof="mw:Transclusion">賦也。玼，鮮盛貌。翟衣，祭服，刻繒為翟雉之形，而彩畫之以為飾也。鬒，黑也。如雲，言多而美也。屑，潔也。髢，髲髢也。人少髮，則以髢益之，髮自美則不潔於髢而用之也。瑱，塞耳也。象，象骨也。揥，所以摘髮也。揚，眉上廣也。且，助語辭。晳，白也。胡然而天，胡然而帝，言其服飾容貌之美，見者驚猶鬼神也。</small><br/>
　　瑳<small about="#mwt291" typeof="mw:Transclusion">上聲</small>兮瑳兮，其之展<small about="#mwt292" typeof="mw:Transclusion">音戰，叶諸延反</small>也。蒙彼縐<small about="#mwt293" typeof="mw:Transclusion">音皺</small>絺，是紲<small about="#mwt294" typeof="mw:Transclusion">音屑</small>袢<small about="#mwt295" typeof="mw:Transclusion">音半，叶汾乾反</small>也。子之清揚，揚且之顏<small about="#mwt296" typeof="mw:Transclusion">叶魚堅反</small>也。展如之人兮，邦之媛<small about="#mwt297" typeof="mw:Transclusion">音院，叶干權反</small>也。<br/>
　　<small about="#mwt298" typeof="mw:Transclusion">賦也。瑳，亦鮮盛貌。展衣者，以禮見於君，及見賓客之服也。蒙，覆也。縐絺，絺之蹙蹙者，當暑之服也。紲袢，束斂意，以展衣蒙絺綌而為之紲袢，所以自縳飭也。或曰：蒙，謂加絺綌於䙝衣之上，所謂表而出之也。清，視清明也。揚，眉上廣也。顏，額角豐滿也。展，誠也。美女曰媛。見其徒有美色，而無人君之德也。</small><br/>
　　<span class="book-name">君子偕老</span>三章，一章七句，一章九句，一章八句。<br/>
　　<small about="#mwt299" typeof="mw:Transclusion"><span class="place">東萊</span><span class="name">呂氏</span>曰：首章之末，云「子之不淑，云如之何」，責之也。二章之末，云「胡然而天也，胡然而帝也」，問之也。三章之末，云「展如之人兮，邦之媛也」，惜之也。辭益婉而意益深矣。</small><br/>
　　<span id="yuan_cai_tang_yi_mei-n524" about="#mwt300" typeof="mw:Transclusion" class="header">爰采唐矣</span>，<span class="place">沬</span><small about="#mwt301" typeof="mw:Transclusion">音妹</small>之鄉矣。云誰之思，美<span class="name">孟姜</span>矣。期我乎<span class="place">桑中</span><small about="#mwt302" typeof="mw:Transclusion">叶諸良反</small>，要<small about="#mwt303" typeof="mw:Transclusion">音腰</small>我乎<span class="place">上宮</span>，<small about="#mwt304" typeof="mw:Transclusion">叶居王反</small>，送我乎<span class="place">淇</span>之上<small about="#mwt305" typeof="mw:Transclusion">叶辰羊反</small>矣。<br/>
　　<small about="#mwt306" typeof="mw:Transclusion">賦也。唐，蒙菜也，一名兔絲。<span class="place">沬</span>，<span class="place">衞</span>邑也，<span class="book-name">書</span>所謂「妹邦」者也。孟，長也。<span class="name">姜</span>，<span class="place">齊</span>女，言貴族也。<span class="place">桑中</span>、<span class="place">上宮</span>、<span class="place">淇上</span>，又<span class="place">沬</span>鄉之中小地名也。要，猶迎也。<br/>
　　<span class="place">衞</span>俗淫亂，世族在位，相竊妻妾。故此人自言將采唐於<span class="place">沬</span>，而與其所思之人，相期會迎送如此也。</small><br/>
　　爰采麥<small about="#mwt307" typeof="mw:Transclusion">叶訖力反</small>矣，<span class="place">沬</span>之北矣。云誰之思，美<span class="name">孟弋</span>矣。期我乎<span class="place">桑中</span>，要我乎<span class="place">上宮</span>，送我乎<span class="place">淇</span>之上矣。<br/>
　　<small about="#mwt308" typeof="mw:Transclusion">賦也。麥，穀名，秋種夏熟者。<span class="name">弋</span>，<span class="book-name">春秋</span>或作「姒」，蓋<span class="place">杞</span>女，<span class="name">夏后氏</span>之後，亦貴族也。</small><br/>
　　爰采葑矣，<span class="place">沬</span>之東矣。云誰之思，美<span class="name">孟庸</span>矣。期我乎<span class="place">桑中</span>，要我乎<span class="place">上宮</span>，送我乎<span class="place">淇</span>之上矣。<br/>
　　<small about="#mwt309" typeof="mw:Transclusion">賦也。葑，蔓菁也。<span class="name">庸</span>，未聞，疑亦貴族也。</small><br/>
　　<span class="book-name">桑中</span>三章，章七句。<br/>
　　<small about="#mwt311" typeof="mw:Transclusion"><span class="book-name">樂記</span>曰：「<span class="place">鄭</span><span class="place">衞</span>之音，亂世之音也，比於慢矣。<span class="place">桑</span>間<span class="place">濮</span>上之音，亡國之音也。其政散，其民流，誣上行私而不可止也」。按：「桑間」即此篇，故<span class="book-name">小序</span>亦用<span class="book-name">樂記</span>之語。</small><br/>
　　<span id="chun-n526" about="#mwt312" typeof="mw:Transclusion" class="header">鶉<small about="#mwt313" typeof="mw:Transclusion">音純</small>之奔奔</span>，鵲之彊彊<small about="#mwt314" typeof="mw:Transclusion">音姜</small>。人之無良，我以為兄<small about="#mwt315" typeof="mw:Transclusion">叶虛王反</small>。<br/>
　　<small typeof="mw:Transclusion">興也。鶉，䳺屬。奔奔、彊彊，居有常匹，飛則相隨之貌。人，謂<span class="name">公子頑</span>。良，善也。<br/>
　　<span class="place">衞</span>人刺<span class="name">宣姜</span>與<span class="name">頑</span>非匹耦而相從也，故為<span class="name">惠公</span>之言以刺之曰：人之無良，鶉鵲之不若，而我反以為兄，何哉。</small><br/>
　　鵲之彊彊，鶉之奔奔<small about="#mwt316" typeof="mw:Transclusion">叶逋珉反</small>。人之無良，我以為君。<br/>
　　<small about="#mwt317" typeof="mw:Transclusion">興也。人，謂<span class="name">宣姜</span>。君，小君也。</small><br/>
　　<span class="book-name">鶉之奔奔</span>二章，章四句。<br/>
　　<small about="#mwt319" typeof="mw:Transclusion"><span class="name">范氏</span>曰：「<span class="name">宣姜</span>之惡，不可勝道也。國人疾而刺之，或遠言焉，或切言焉。遠言之者，<span class="book-name">君子偕老</span>是也。切言之者，<span class="book-name">鶉之奔奔</span>是也。<span class="place">衞詩</span>至此，而人道盡，天理滅矣。中國無以異於夷狄，人類無以異於禽獸，而國隨以亡矣」。<span class="name">胡氏</span>曰：「<span class="name">楊時</span>有言，<span class="book-name">詩</span>載此篇，以見<span class="place">衞</span>為<span class="place">狄</span>所滅之因也，故在<span class="book-name">定之方中</span>之前。因以是說考於歷代，凡淫亂者，未有不至於殺身敗國而亡其家者，然後知古<span class="book-name">詩</span>垂戒之大。而近世有獻議，乞於經筵不以<span class="book-name">國風</span>進講者，殊失聖經之旨矣」。</small><br/>
　　<span id="ding-n528" about="#mwt320" typeof="mw:Transclusion" class="header"><span class="name">定</span><small about="#mwt321" typeof="mw:Transclusion">音訂</small>之方中</span>，作于<span class="place">楚</span>宮。揆之以日，作于<span class="place">楚</span>室。樹之榛栗，椅<small about="#mwt322" typeof="mw:Transclusion">音醫</small>桐梓漆，爰伐琴瑟。<br/>
　　<small about="#mwt323" typeof="mw:Transclusion">賦也。<span class="name">定</span>，北方之宿，<span class="name">營室星</span>也。此星昏而正中，<span class="dynasty">夏</span>正十月也。於是時，可以營制宮室，故謂之<span class="name">營室</span>。<span class="place">楚</span>宮，<span class="name">楚丘</span>之宮也。揆，度也。樹八尺之臬，而度其日之出入之景以定東西，又參日中之景以正南北也。<span class="place">楚</span>室，猶<span class="place">楚</span>宮，互文以協韻耳。榛、栗，二木，其實榛小栗大，皆可供籩實。椅，梓實桐皮。桐，梧桐也。梓，楸之疎理白色而生子者。漆，木有液，黏黑，可飾器物。四木皆琴瑟之材也。爰，於也。<br/>
　　<span class="place">衞</span>為<span class="place">狄</span>所滅，<span class="name">文公</span>徙居<span class="name">楚丘</span>，營立宮室，國人悦之，而作是詩以美之。<span class="name">蘇氏</span>曰：「種木者，求用於十年之後，其不求近功，凡此類也」。</small><br/>
　　升彼虛<small about="#mwt324" typeof="mw:Transclusion">音嶇，叶起呂反</small>矣，以望<span class="place">楚</span>矣。望<span class="place">楚</span>與<span class="place">堂</span>，景山與京<small about="#mwt325" typeof="mw:Transclusion">叶居良反</small>。降觀于桑，卜云其吉，終焉允臧。<br/>
　　<small about="#mwt326" typeof="mw:Transclusion">賦也。虛，故城也。<span class="place">楚</span>，<span class="place">楚丘</span>也。<span class="place">堂</span>，<span class="place">楚丘</span>之旁邑也。景，測景以正方面也，與「既景廼岡」之「景」同。或曰：<span class="place">景</span>，山名，見<span class="book-name">商頌</span>。京，高丘也。桑，木名，葉可飼蠶者。觀之，以察其土宜也。允，信。臧，善也。<br/>
　　此章本其始之望景觀卜而言，以至於終，而果獲其善也。</small><br/>
　　靈雨旣零，命彼倌<small about="#mwt327" typeof="mw:Transclusion">音官</small>人。星言夙駕，說<small about="#mwt328" typeof="mw:Transclusion">音税</small>于桑田<small about="#mwt329" typeof="mw:Transclusion">叶徒因反</small>。匪直也人，秉心塞淵<small about="#mwt330" typeof="mw:Transclusion">叶一均反</small>，騋<small about="#mwt331" typeof="mw:Transclusion">音來</small>牝三千<small about="#mwt332" typeof="mw:Transclusion">叶倉新反</small>。<br/>
　　<small typeof="mw:Transclusion">賦也。靈，善。零，落也。倌人，主駕者也。星，見星也。說，舍止也。秉，操。塞，實。淵，深也。馬七尺以上為騋。<br/>
　　言方春時雨既降，而農桑之務作。<span class="name">文公</span>於是命主駕者，晨起駕車，亟往而勞勸之。然非獨此人所以操其心者誠實而淵深也，蓋其所畜之馬，七尺而牝者，亦已至於三千之衆矣。蓋人操心誠實而淵深，則無所為而不成，其致此富盛，宜矣。<span class="book-name">記</span>曰：「問國君之富，數馬以對」，今言騋牝之衆如此，則生息之蕃可見，而<span class="place">衛</span>國之富亦可知矣。此章又要其終而言也。</small><br/>
　　<span class="book-name">定之方中</span>三章，章七句。<br/>
　　<small about="#mwt334" typeof="mw:Transclusion">按<span class="book-name">春秋傳</span>，<span class="name">衞懿公</span>九年冬，<span class="place">狄</span>入<span class="place">衞</span>，<span class="name">懿公</span>及<span class="place">狄</span>人戰于<span class="place">熒澤</span>而敗死焉。<span class="name">宋桓公</span>迎<span class="place">衞</span>之遺民，渡<span class="name">河</span>而南，立<span class="name">宣姜</span>子<span class="name">申</span>，以廬于<span class="place">漕</span>，是為<span class="name">戴公</span>。是年卒，立其弟<span class="name">燬</span>，是為<span class="name">文公</span>。於是<span class="name">齊桓公</span>合諸侯，以城<span class="place">楚丘</span>而遷<span class="place">衞</span>焉。<span class="name">文公</span>大布之衣，大帛之冠，務材訓農，通商惠工，敬教勸學，授方任能。元年革車三十乘，季年乃三百乘。</small><br/>
　　<span id="di-n530" about="#mwt335" typeof="mw:Transclusion" class="header">蝃<small about="#mwt336" typeof="mw:Transclusion">音帝</small>蝀<small about="#mwt337" typeof="mw:Transclusion">音凍</small>在東</span>，莫之敢指。女子有行，遠<small about="#mwt338" typeof="mw:Transclusion">去聲</small>父母兄弟。<br/>
　　<small about="#mwt339" typeof="mw:Transclusion">比也。蝃蝀，虹也，日與雨交，倐然成質，似有血氣之類，乃陰陽之氣不當交而交者，蓋天地之淫氣也。在東者，莫虹也，虹隨日所映，故朝西而莫東也。<br/>
　　此刺淫奔之詩。言蝃蝀在東，而人不敢指，以比淫奔之惡，人不可道。况女子有行，又當遠其父母兄弟，豈可不顧此而冒行乎。</small><br/>
　　朝隮<small about="#mwt340" typeof="mw:Transclusion">音齎</small>于西，崇朝其雨。女子有行，遠兄弟父母<small about="#mwt341" typeof="mw:Transclusion">叶滿補反</small>。<br/>
　　<small typeof="mw:Transclusion">比也。隮，升也。<span class="book-name">周禮</span>「十煇」，「九曰隮」。<span class="book-name">注</span>以為虹。蓋忽然而見，如自下而升也。崇，終也。從旦至食時為終朝。言方雨而虹見，則其雨終朝而止矣。蓋淫慝之氣，有害於陰陽之和也。今俗謂虹能截雨，信然。</small><br/>
　　乃如之人也，懷昏姻也。大無信<small about="#mwt342" typeof="mw:Transclusion">叶斯人反</small>也，不知命<small about="#mwt343" typeof="mw:Transclusion">叶彌并反</small>也。<br/>
　　<small about="#mwt344" typeof="mw:Transclusion">賦也。乃如之人，指淫奔者而言。昏姻，謂男女之欲。<span class="name">程子</span>曰：「女子以不自失為信」。命，正理也。<br/>
　　言此淫奔之人，但知思念男女之欲，是不能自守其貞信之節，而不知天理之正也。<span class="name">程子</span>曰：「人雖不能無欲，然當有以制之。無以制之而惟欲之從，則人道廢而入於禽獸矣。以道制欲，則能順命」。</small><br/>
　　<span class="book-name">蝃蝀</span>三章，章四句。<br/>
　　<span id="xiang_shu_san_zhang_zhang_si_ju-n532" about="#mwt352" typeof="mw:Transclusion" class="header">相<small about="#mwt346" typeof="mw:Transclusion">去聲</small>鼠有皮</span><small about="#mwt347" typeof="mw:Transclusion">叶蒲何反</small>，人而無儀<small about="#mwt348" typeof="mw:Transclusion">叶牛何反</small>。人而無儀，不死何為<small about="#mwt349" typeof="mw:Transclusion">叶吾何反</small>。<br/>
　　<small typeof="mw:Transclusion">興也。相，視也。鼠，蟲之可賤惡者。<br/>
　　言視彼鼠，而猶必有皮，可以人而無儀乎。人而無儀，則其不死亦何為哉。</small><br/>
　　相鼠有齒，人而無止。人而無止，不死何俟<small about="#mwt350" typeof="mw:Transclusion">叶羽已反，又音始</small>。<br/>
　　<small typeof="mw:Transclusion">興也。止，容止也。俟，待也。</small><br/>
　　相鼠有體，人而無禮。人而無禮，胡不遄死<small about="#mwt351" typeof="mw:Transclusion">叶想止反</small>。<br/>
　　<small typeof="mw:Transclusion">興也。體，支體也。遄，速也。</small><br/>
　　<span class="book-name">相鼠</span>三章，章四句。<br/>
　　<span id="gan_mao_san_zhang_zhang_liu_ju-n533" about="#mwt365" typeof="mw:Transclusion" class="header">孑孑<small about="#mwt353" typeof="mw:Transclusion">音結</small>干旄</span>，在<span class="place">浚</span><small about="#mwt354" typeof="mw:Transclusion">音峻</small>之郊<small about="#mwt355" typeof="mw:Transclusion">叶音高</small>。素絲紕<small about="#mwt356" typeof="mw:Transclusion">音避</small>之，良馬四之。彼姝<small about="#mwt357" typeof="mw:Transclusion">音樞</small>者子，何以畀<small about="#mwt358" typeof="mw:Transclusion">音庇</small>之。<br/>
　　<small about="#mwt359" typeof="mw:Transclusion">賦也。孑孑，特出之貌。干旄，以旄牛尾注於旗干之首，而建之車後也。<span class="place">浚</span>，<span class="place">衞</span>邑名。邑外謂之郊。紕，織組也，蓋以素絲織組而維之也。四之，兩服兩驂，凡四馬以載之也。姝，美也。子，指所見之人也。畀，與也。<br/>
　　言<span class="place">衞</span>大夫乘此車馬，建此旌旄，以見賢者。彼其所見之賢者，將何以畀之而答其禮意之勤乎。</small><br/>
　　孑孑干旟，在<span class="place">浚</span>之都。素絲組<small about="#mwt360" typeof="mw:Transclusion">音祖</small>之，良馬五之。彼姝者子，何以予<small about="#mwt361" typeof="mw:Transclusion">音與</small>之。<br/>
　　<small about="#mwt362" typeof="mw:Transclusion">賦也。旟，州里所建鳥隼之旗也，上設旌旄，其下繫斿，斿下屬縿，皆畫鳥隼也。下邑曰都。五之，五馬，言其盛也。</small><br/>
　　孑孑干旌，在<span class="place">浚</span>之城。素絲祝之，良馬六之。彼姝者子，何以告<small about="#mwt363" typeof="mw:Transclusion">音谷</small>之。<br/>
　　<small about="#mwt364" typeof="mw:Transclusion">賦也。析羽為旌，干旌蓋析翟羽設於旗干之首也。城，都城也。祝，屬也。六之，六馬，極其盛而言也。</small><br/>
　　<span class="book-name">干旄</span>三章，章六句。<br/>
　　<small about="#mwt366" typeof="mw:Transclusion">此上三詩，<span class="book-name">小序</span>皆以為<span class="name">文公</span>時詩。蓋見其列於<span class="book-name">定中</span>、<span class="book-name">載馳</span>之間故爾，他無所考也。然<span class="place">衞</span>本以淫亂無禮，不樂善道而亡其國，今破滅之餘，人心危懼，正其有以懲創往事，而興起善端之時也。故其為詩如此，蓋所謂「生於憂患，死於安樂」者。<span class="book-name">小序</span>之言，疑亦有所本云。</small><br/>
　　<span id="zai_chi_zai_qu-n534" about="#mwt367" typeof="mw:Transclusion" class="header">載馳載驅</span><small about="#mwt368" typeof="mw:Transclusion">叶袪尤反</small>，歸唁<span class="name">衞侯</span>。驅馬悠悠，言至於<span class="place">漕</span><small about="#mwt369" typeof="mw:Transclusion">叶祖侯反</small>。大夫跋涉，我心則憂。<br/>
　　<small about="#mwt370" typeof="mw:Transclusion">賦也。載，則也。弔失國曰唁。悠悠，遠而未至之貌。草行曰跋，水行曰涉。<br/>
　　<span class="name">宣姜</span>之女為<span class="name">許穆公</span>夫人，閔<span class="place">衞</span>之亡，馳驅而歸，將以唁<span class="name">衞侯</span>於<span class="place">漕邑</span>。未至，而<span class="place">許</span>之大夫有奔走跋涉而來者。夫人知其必將以不可歸之義來告，故心以為憂也。既而終不果歸，乃作此詩，以自言其意爾。</small><br/>
　　旣不我嘉，不能旋反。視爾不臧，我思不遠。既不我嘉，不能旋濟，視爾不臧，我思不閟。<br/>
　　<small about="#mwt371" typeof="mw:Transclusion">賦也。嘉、臧，皆善也。遠，猶忘也。濟，渡也，自<span class="place">許</span>歸<span class="place">衞</span>，必有所渡之水也。閟，閉也，止也，言思之不止也。<br/>
　　言大夫既至，而果不以我歸為善，則我亦不能旋反而濟，以至於<span class="place">衞</span>矣。雖視爾不以我為善，然我之所思，終不能自己也。</small><br/>
　　陟彼阿丘，言采其蝱<small about="#mwt372" typeof="mw:Transclusion">音盲，叶謨郎反</small>。女子善懷，亦各有行<small about="#mwt373" typeof="mw:Transclusion">叶户郎反</small>。<span class="place">許</span>人尤之，衆稺<small about="#mwt374" typeof="mw:Transclusion">音彘</small>且狂。<br/>
　　<small about="#mwt375" typeof="mw:Transclusion">賦也。偏高曰阿丘。蝱，貝母也，主療鬱結之疾。善懷，多憂思也，猶<span class="book-name">漢書</span>云「岸善崩」也。行，道。尤，過也。<br/>
　　又言以其旣不適<span class="place">衞</span>，而思終不止也，故其在塗，或升高以舒憂想之情，或采蝱以療鬱結之疾。蓋女子所以善懷者，亦各有道，而<span class="name">許國</span>之衆人以為過，則亦少不更事而狂妄之人爾。<span class="place">許</span>人守禮，非稺且狂也，但以其不知己情之切至，而言若是爾。然而卒不敢違焉，則亦豈眞以為稺且狂哉。</small><br/>
　　我行其野，芃芃<small about="#mwt376" typeof="mw:Transclusion">音蓬</small>其麥<small about="#mwt377" typeof="mw:Transclusion">叶訖力反</small>。控于大邦，誰因誰極。大夫君子，無我有尤<small about="#mwt378" typeof="mw:Transclusion">叶于其反</small>。百爾所思<small about="#mwt379" typeof="mw:Transclusion">叶新齎反</small>，不如我所之。<br/>
　　<small about="#mwt380" typeof="mw:Transclusion">賦也。芃芃，麥盛長貌。控，持而告之也。因，如「因<span class="name">魏莊子</span>」之因。極，至也。大夫，即跋涉之大夫。君子，謂<span class="name">許國</span>之衆人也。<br/>
　　又言歸塗在野，而涉芃芃之麥。又自傷<span class="name">許國</span>之小，而力不能救。故思欲為之控告于大邦，而又未知其將何所因，而何所至乎。大夫君子，無以我為有過，雖爾所以處此百方，然不如使我得自盡其心之為愈也。</small><br/>
　　<span class="book-name">載馳</span>四章，二章章六句，二章章八句。<br/>
　　<small about="#mwt381" typeof="mw:Transclusion">事見<span class="book-name">春秋傳</span>。舊說此詩五章，一章六句，二章、三章四句，四章六句，五章八句。<span class="name">蘇氏</span>合二章、三章以為一章。按<span class="book-name">春秋傳</span>，<span class="name">叔孫豹</span>賦<span class="book-name">載馳</span>之四章，而取其「控于大邦，誰因誰極」之意，與<span class="name">蘇</span>說合，今從之。<span class="name">范氏</span>曰：「先王制禮，父母没則不得歸寧者，義也。雖國滅君死，不得往赴焉。義重於亡故也」。</small><br/>
　　<span class="book-name">鄘國</span>十篇，二十九章，百七十六句。<br/>
　　<span id="wei_yi_zhi_wu-n535" about="#mwt382" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷2#wei_yi_zhi_wu-n535" class="mw-selflink-fragment">衞一之五</a></span><br/>
　　<span id="qi_ao_san_zhang_zhang_jiu_ju-n536" about="#mwt399" typeof="mw:Transclusion" class="header">瞻彼<span class="name">淇</span>奥</span><small about="#mwt383" typeof="mw:Transclusion">音與郁同</small>，綠竹猗猗<small about="#mwt384" typeof="mw:Transclusion">音醫，叶於何反</small>。有匪君子，如切如磋<small about="#mwt385" typeof="mw:Transclusion">平聲</small>，如琢如磨。瑟兮僴<small about="#mwt386" typeof="mw:Transclusion">音限</small>兮，赫兮咺<small about="#mwt387" typeof="mw:Transclusion">况晚反</small>兮。有匪君子，終不可諼<small about="#mwt388" typeof="mw:Transclusion">音喧，叶况遠反</small>兮<small about="#mwt389" typeof="mw:Transclusion"></small>。<br/>
　　<small typeof="mw:Transclusion">興也。<span class="name">淇</span>，水名。奥，隈也。緑，色也。<span class="name">淇</span>上多竹，<span class="dynasty">漢</span>世猶然，所謂「<span class="name">淇園</span>之竹」是也。猗猗，始生柔弱而美盛也。匪、斐通，文章著見之貌也。君子，指<span class="name">武公</span>也。治骨角者，既切以刀斧，而復磋以鑢鐋。治玉石者，既琢以槌鑿，而復磨以沙石。言其德之脩飭，有進而無已也。瑟，矜莊貌。僴，威嚴貌。咺，宣著貌。諼，忘也。<br/>
　　<span class="place">衞</span>人美<span class="name">武公</span>之德，而以緑竹始生之美盛，興其學問自脩之進益也。<span class="book-name">大學傳</span>曰：「『如切如磋』者，道學也。『如琢如磨』者，自脩也。『瑟兮僴兮』者，恂慄也。『赫兮咺兮』者，威儀也。『有斐君子，終不可諼兮者』，道盛德至善，民之不能忘也」。</small><br/>
　　瞻彼<span class="name">淇</span>奥，緑竹青青<small about="#mwt390" typeof="mw:Transclusion">音精</small>。有匪君子，充耳琇瑩<small about="#mwt391" typeof="mw:Transclusion">音營</small>，會<small about="#mwt392" typeof="mw:Transclusion">音怪</small>弁如星。瑟兮僴兮，赫兮咺兮。有匪君子，終不可諼兮。<br/>
　　<small about="#mwt393" typeof="mw:Transclusion">興也。青青，堅剛茂盛之貌。充耳，瑱也。琇瑩，美石也。天子玉瑱，諸侯以石。會，縫也。弁，皮弁也。以玉飾皮弁之縫中，如星之明也。<br/>
　　以竹之堅剛茂盛，興其服飾之尊嚴，而見其德之稱也。</small><br/>
　　瞻彼<span class="name">淇</span>奥，緑竹如簀<small about="#mwt394" typeof="mw:Transclusion">音責，叶側歷反</small>。有匪君子，如金如錫，如圭如璧。寛兮綽兮，猗<small about="#mwt395" typeof="mw:Transclusion">音倚</small>重<small about="#mwt396" typeof="mw:Transclusion">平聲</small>較<small about="#mwt397" typeof="mw:Transclusion">音角</small>兮。善戲謔兮，不為虐兮。<br/>
　　<small about="#mwt398" typeof="mw:Transclusion">興也。簀，棧也。竹之密比似之，則盛之至也。金、錫，言其鍜錬之精純。圭、璧，言其生質之溫潤。寛，宏裕也。綽，開大也。猗，歎辭也。重較，卿士之車也。較，兩輢上出軾者，謂車兩旁也。善戲謔、不為虐者，言其樂易而有節也。<br/>
　　以竹之至盛，興其德之成就，而又言其寛廣而自如，和易而中節也。蓋寛綽無歛束之意，戲謔非莊厲之時，皆常情所忽，而易致過差之地也。然猶可觀而必有節焉，則其動容周旋之間，無適而非禮，亦可見矣。<span class="book-name">禮</span>曰：「張而不弛，<span class="name">文</span><span class="name">武</span>不能也。弛而不張，<span class="name">文</span><span class="name">武</span>不為也。一張一弛，<span class="name">文</span><span class="name">武</span>之道也」，此之謂也。</small><br/>
　　<span class="book-name">淇奥</span>三章，章九句。<br/>
　　<small about="#mwt400" typeof="mw:Transclusion">按<span class="book-name">國語</span>，<span class="name">武公</span>年九十有五，猶箴儆于國曰：「自卿以下，至於師長士，苟在朝者，無謂我老耄而舍我，必恪恭於朝，以交戒我」，遂作<span class="book-name">懿戒</span>之詩以自警。而<span class="book-name">賓之初筵</span>，亦<span class="name">武公</span>悔過之作。則其有文章，而能聽規諫，以禮自防也，可知矣。<span class="place">衞</span>之他君，蓋無足以及此者。故<span class="book-name">序</span>以此詩為美<span class="name">武公</span>，而今從之也。</small><br/>
　　<span id="kao_pan_zai_jian-n537" about="#mwt401" typeof="mw:Transclusion" class="header">考槃在㵎</span><small about="#mwt402" typeof="mw:Transclusion">叶居賢反</small>，碩人之寛<small about="#mwt403" typeof="mw:Transclusion">叶區權反</small>。獨寐寤言，永矢弗諼<small about="#mwt404" typeof="mw:Transclusion">音喧</small>。<br/>
　　<small typeof="mw:Transclusion">賦也。考，成也。槃，盤桓之意。言成其隱處之室也。<span class="name">陳氏</span>曰：「考，扣也。槃，器名。蓋扣之以節歌，如鼓盆拊缶之為樂也」，二說未知孰是。山夾水曰澗。碩，大。寛，廣。永，長。矢，誓。諼，忘也。<br/>
　　詩人美賢者隱處㵎谷之間，而碩大寛廣，無戚戚之意。雖獨寐而寤言，猶自誓其不忘此樂也。</small><br/>
　　考槃在阿，碩人之薖<small about="#mwt405" typeof="mw:Transclusion">音科</small>。獨寐寤歌，永矢弗過<small about="#mwt406" typeof="mw:Transclusion">音戈</small>。<br/>
　　<small typeof="mw:Transclusion">賦也。曲陵曰阿。薖，義未詳，或云：亦寛大之意也。永矢弗過，自誓所願不踰於此，若將終身之意也。</small><br/>
　　考槃在陸，碩人之軸。獨寐寤宿，永矢弗告<small about="#mwt407" typeof="mw:Transclusion">音谷</small>。<br/>
　　<small typeof="mw:Transclusion">賦也。高平曰陸。軸，盤桓不行之意。寤宿，已覺而猶臥也。弗告者，不以此樂告人也。</small><br/>
　　<span class="book-name">考槃</span>三章，章四句。<br/>
　　<span id="shuo_ren_si_zhang_zhang_qi_ju-n539" about="#mwt438" typeof="mw:Transclusion" class="header">碩人其頎</span><small about="#mwt409" typeof="mw:Transclusion">音祈</small>，衣<small about="#mwt410" typeof="mw:Transclusion">去聲</small>錦褧<small about="#mwt411" typeof="mw:Transclusion">音熲</small>衣。<span class="name">齊侯</span>之子，<span class="name">衞侯</span>之妻。東宮之妹，<span class="name">邢侯</span>之姨，<span class="name">譚公</span>維私。<br/>
　　<small about="#mwt412" typeof="mw:Transclusion">賦也。碩人，指<span class="name">莊姜</span>也。頎，長貌。錦，文衣也。褧，禪也。錦衣而加褧焉，為其文之太著也。東宮，太子所居之宮，<span class="place">齊</span>太子<span class="name">得臣</span>也。繫太子言之者，明與同母，言所生之貴也。女子後生曰妹，妻之姊妹曰姨，姊妹之夫曰私。<span class="name">邢侯</span>、<span class="name">譚公</span>，皆<span class="name">莊姜</span>姊妹之夫，互言之也。諸侯之女嫁於諸侯，則尊同，故歷言之。<br/>
　　<span class="name">莊姜</span>事，見<span class="book-name">邶風</span><span class="book-name">緑衣</span>等篇。<span class="book-name">春秋傳</span>曰：「<span class="name">莊姜</span>美而無子，<span class="place">衞</span>人為之賦<span class="book-name">碩人</span>」，即謂此詩。而其首章極稱其族類之貴，以見其為正嫡小君，所宜親厚，而重歎<span class="name">莊公</span>之昏惑也。</small><br/>
　　手如柔荑<small about="#mwt413" typeof="mw:Transclusion">音啼</small>，膚如凝脂。領如蝤<small about="#mwt414" typeof="mw:Transclusion">音囚</small>蠐<small about="#mwt415" typeof="mw:Transclusion">音齊</small>，齒如瓠<small about="#mwt416" typeof="mw:Transclusion">音互</small>犀。螓<small about="#mwt417" typeof="mw:Transclusion">音秦</small>首蛾眉，巧笑倩兮，美目盼<small about="#mwt418" typeof="mw:Transclusion">叶匹見反</small>兮。<br/>
　　<small about="#mwt419" typeof="mw:Transclusion">賦也。茅之始生曰荑，言柔而白也。凝脂，脂寒而凝者，亦言白也。領，頸也。蝤蠐，木蟲之白而長者。瓠犀，瓠中之子，方正潔白，而比次整齊也。螓，如蟬而小，其額廣而方正。蛾，蠶蛾也，其眉細而長曲。倩，口輔之美也。盼，黑白分明也。<br/>
　　此章言其容貌之美，猶前章之意也。</small><br/>
　　碩人敖敖<small about="#mwt420" typeof="mw:Transclusion">音翱</small>，說<small about="#mwt421" typeof="mw:Transclusion">音税</small>于農郊<small about="#mwt422" typeof="mw:Transclusion">叶音高</small>。四牡有驕<small about="#mwt423" typeof="mw:Transclusion">音蹺，叶音高</small>，朱幩鑣鑣<small about="#mwt424" typeof="mw:Transclusion">音標</small>，翟茀<small about="#mwt425" typeof="mw:Transclusion">音弗</small>以朝<small about="#mwt426" typeof="mw:Transclusion">音潮，叶直豪反</small>。大夫夙退，無使君勞。<br/>
　　<small about="#mwt427" typeof="mw:Transclusion">賦也。敖敖，長貌。說，舍也。農郊，近郊也。四牡，車之四馬。驕，壯貌。幩，鑣飾也。鑣者，馬銜外鐵，人君以朱纏之也。鑣鑣，盛也。翟，翟車也。夫人以翟羽飾車。茀，蔽也，婦人之車前後設蔽。夙，早也。<span class="book-name">玉藻</span>曰：「君日出而視朝，退適路寢聽政，使人視大夫，大夫退，然後適小寢釋服」。<br/>
　　此言<span class="name">莊姜</span>自<span class="place">齊</span>來嫁，舍止近郊，乘是車馬之盛，以入君之朝。國人樂得以為<span class="name">莊公</span>之配，故謂諸大夫朝於君者宜早退，無使君勞於政事，不得與夫人相親，而歎今之不然也。</small><br/>
　　<span class="name">河水</span>洋洋，北流活活<small about="#mwt428" typeof="mw:Transclusion">音括，叶户劣反</small>。施罛<small about="#mwt429" typeof="mw:Transclusion">音孤</small>濊濊<small about="#mwt430" typeof="mw:Transclusion">呼活反，叶許月反</small>，鱣<small about="#mwt431" typeof="mw:Transclusion">音邅</small>鮪<small about="#mwt432" typeof="mw:Transclusion">音洧</small>發發<small about="#mwt433" typeof="mw:Transclusion">音撥，叶方月反</small>，葭<small about="#mwt434" typeof="mw:Transclusion">音加</small>菼<small about="#mwt435" typeof="mw:Transclusion">他覽反</small>揭揭<small about="#mwt436" typeof="mw:Transclusion">音孑</small>。庶<span class="name">姜</span>孽孽，庶士有朅<small about="#mwt437" typeof="mw:Transclusion">音挈</small>。<br/>
　　<small typeof="mw:Transclusion">賦也。<span class="name">河</span>在<span class="place">齊</span>西<span class="place">衞</span>東，北流入海。洋洋，盛大貌。活活，流貌。施，設也。罛，魚罟也。濊濊，罟入水聲也。鱣，魚似龍，黃色，鋭頭，口在頷下，背上腹下皆有甲，大者千餘斤。鮪，似鱣而小，色青黑。發發，盛貌。菼，薍也，亦謂之荻。揭揭，長也。庶<span class="name">姜</span>，謂姪娣。孽孽，盛飾也。庶士，謂媵臣。朅，武貌。<br/>
　　言<span class="place">齊</span>地廣饒，而夫人之來，士女佼好，禮儀盛備如此。亦首章之意也。</small><br/>
　　<span class="book-name">碩人</span>四章，章七句。<br/>
　　<span id="mang_liu_zhang_zhang_shi_ju-n540" about="#mwt474" typeof="mw:Transclusion" class="header">氓之蚩蚩</span><small about="#mwt439" typeof="mw:Transclusion">音癡</small>，抱布貿<small about="#mwt440" typeof="mw:Transclusion">音茂</small>絲<small about="#mwt441" typeof="mw:Transclusion">叶新齊反</small>。匪來貿絲，來即我謀<small about="#mwt442" typeof="mw:Transclusion">叶謨悲反</small>。送子涉<span class="name">淇</span>，至于<span class="place">頓丘</span><small about="#mwt443" typeof="mw:Transclusion">叶袪奇反</small>。匪我愆期，子無良媒<small about="#mwt444" typeof="mw:Transclusion">叶謨悲反</small>。將<small about="#mwt445" typeof="mw:Transclusion">音槍</small>子無怒，秋以為期。<br/>
　　<small about="#mwt446" typeof="mw:Transclusion">賦也。氓，民也，蓋男子而不知其誰何之稱也。蚩蚩，無知之貌，蓋怨而鄙之也。布，幣。貿，買也。貿絲，蓋初夏之時也。<span class="place">頓丘</span>，地名。愆，過也。將，願也，請也。<br/>
　　此淫婦為人所棄，而自叙其事，以道其悔恨之意也。夫既與之謀而不遂往，又責所無以難其事，再為之約以堅其志，此其計亦狡矣。以御蚩蚩之氓，宜其有餘，而不免於見棄。蓋一失其身，人所賤惡，始雖以欲而迷，後必以時而悟，是以無往而不困耳。士君子立身一敗，而萬事瓦裂者，何以異此，可不戒哉。</small><br/>
　　乘彼垝<small about="#mwt447" typeof="mw:Transclusion">音鬼</small>垣<small about="#mwt448" typeof="mw:Transclusion">音袁</small>，以望復關<small about="#mwt449" typeof="mw:Transclusion">叶圭員反</small>。不見復關，泣涕漣漣<small about="#mwt450" typeof="mw:Transclusion">音連</small>。既見復關，載笑載言。爾卜爾筮，體無咎言。以爾車來，以我賄<small about="#mwt451" typeof="mw:Transclusion">呼罪反</small>遷。<br/>
　　<small about="#mwt452" typeof="mw:Transclusion">賦也。垝，毁。垣，牆也。復關，男子之所居也，不敢顯言其人，故託言之耳。龜曰卜，蓍曰筮。體，兆卦之體也。賄，財。遷，徙也。<br/>
　　與之期矣，故及期而乘垝垣以望之。既見之矣，於是問其卜筮所得卦兆之體，若無凶咎之言，則以爾之車來迎，當以我之賄往遷也。</small><br/>
　　桑之未落，其葉沃若。于<small about="#mwt453" typeof="mw:Transclusion">音吁，下同</small>嗟鳩兮，無食桑葚<small about="#mwt454" typeof="mw:Transclusion">音甚，叶知林反</small>。于嗟女兮，無與士耽<small about="#mwt455" typeof="mw:Transclusion">叶持林反</small>。士之耽兮，猶可說也。女之耽兮，不可說也。<br/>
　　<small about="#mwt456" typeof="mw:Transclusion">比而興也。沃若，潤澤貌。鳩，鶻鳩也，似山雀而小，短尾，青黑色，多聲。葚，桑實也。鳩食葚多，則致醉。耽，相樂也。說，解也。<br/>
　　言桑之潤澤，以比己之容色光麗。然又念其不可恃此而從欲忘反，故遂戒鳩無食桑葚，以興下句，戒女無與士耽也。士猶可說，而女不可說者，婦人被棄之後，深自愧悔之辭。主言婦人無外事，唯以貞信為節，一失其正，則餘無足觀爾。不可便謂士之耽惑實無所妨也。</small><br/>
　　桑之落矣，其黃而隕<small about="#mwt457" typeof="mw:Transclusion">叶于貧反</small>。自我徂爾，三歲食貧。<span class="name">淇水</span>湯湯<small about="#mwt458" typeof="mw:Transclusion">音傷</small>，漸<small about="#mwt459" typeof="mw:Transclusion">音尖</small>車帷裳。女也不爽<small about="#mwt460" typeof="mw:Transclusion">叶師莊反</small>，士貳其行<small about="#mwt461" typeof="mw:Transclusion">去聲，叶户郎反</small>。士也罔極，二三其德。<br/>
　　<small about="#mwt462" typeof="mw:Transclusion">比也。隕，落。徂，往也。湯湯，水盛貌。漸，漬也。帷裳，車飾，亦名童容，婦人之車則有之。爽，差。極，至也。<br/>
　　言桑之黃落，以比己之容色凋謝。遂言自我往之爾家，而値爾之貧，於是見棄，復乘車而渡水以歸，復自言其過不在此而在彼也。</small><br/>
　　三歲為婦，靡室勞矣。夙興夜寐，靡有朝<small about="#mwt463" typeof="mw:Transclusion">叶直豪反</small>矣。言既遂矣，至于暴矣。兄弟不知，咥<small about="#mwt464" typeof="mw:Transclusion">音戲</small>其笑<small about="#mwt465" typeof="mw:Transclusion">叶音燥</small>矣。靜言思之，躬自悼矣。<br/>
　　<small about="#mwt466" typeof="mw:Transclusion">賦也。靡，不。夙，早。興，起也。咥，笑貌。<br/>
　　言我三歲為婦，盡心竭力，不以室家之務為勞，早起夜臥，無有朝旦之暇。與爾始相謀約之言既遂，而爾遽以暴戾加我。兄弟見我之歸，不知其然，但咥然其笑而已。蓋淫奔從人，不為兄弟所齒，故其見棄而歸，亦不為兄弟所恤。理固有必然者，亦何所歸咎哉，但自痛悼而已。</small><br/>
　　及爾偕老，老使我怨。<span class="name">淇</span>則有岸<small about="#mwt467" typeof="mw:Transclusion">叶魚戰反</small>，隰則有泮<small about="#mwt468" typeof="mw:Transclusion">音畔，叶匹見反</small>。總角之宴，言笑晏晏<small about="#mwt469" typeof="mw:Transclusion">叶伊佃反</small>。信誓旦旦<small about="#mwt470" typeof="mw:Transclusion">叶得絹反</small>，不思其反<small about="#mwt471" typeof="mw:Transclusion">叶孚絢反</small>。反是不思<small about="#mwt472" typeof="mw:Transclusion">叶新齎反</small>，亦已焉哉<small about="#mwt473" typeof="mw:Transclusion">叶將黎反</small>。<br/>
　　<small typeof="mw:Transclusion">賦而興也。及，與也。泮，涯也，高下之判也。總角，女子未許嫁則未笄，但結髮為飾也。晏晏，和柔也。旦旦，明也。<br/>
　　言我與汝本期偕老，不知老而見棄如此，徒使我怨也。<span class="name">淇</span>則有岸矣，隰則有泮矣，而我總角之時，與爾宴樂言笑，成此信誓，曾不思其反復以至於此也。此則興也。旣不思其反復而至此矣，則亦如之何哉，亦已而已矣。<span class="book-name">傳</span>曰：「思其終也，思其復也」，思其反之謂也。</small><br/>
　　<span class="book-name">氓</span>六章，章十句。<br/>
　　<span id="zhu_gan_si_zhang_zhang_si_ju-n541" about="#mwt484" typeof="mw:Transclusion" class="header">籊籊<small about="#mwt475" typeof="mw:Transclusion">音笛</small>竹竿</span>，以釣于<span class="name">淇</span>。豈不爾思，遠莫致之。<br/>
　　<small about="#mwt476" typeof="mw:Transclusion">賦也。籊籊，長而殺也。竹，<span class="place">衞</span>物。<span class="name">淇</span>，<span class="place">衞</span>地也。<br/>
　　<span class="place">衞</span>女嫁於諸侯，思歸寕而不可得，故作此詩。言思以竹竿釣于<span class="name">淇水</span>，而遠不可致也。</small><br/>
　　<span class="name">泉源</span>在左，<span class="name">淇水</span>在右<small about="#mwt477" typeof="mw:Transclusion">叶羽軌反</small>。女子有行，遠<small about="#mwt478" typeof="mw:Transclusion">去聲</small>父母兄弟<small about="#mwt479" typeof="mw:Transclusion">叶滿彼反</small>。<br/>
　　<small typeof="mw:Transclusion">賦也。<span class="name">泉源</span>，即<span class="name">百泉</span>也，在<span class="place">衞</span>之西北，而東南流入<span class="name">淇</span>，故曰在左。<span class="name">淇</span>在<span class="place">衞</span>之西南，而東流與<span class="name">泉源</span>合，故曰在右。<br/>
　　思二水之在<span class="place">衞</span>，而自歎其不如也。</small><br/>
　　<span class="name">淇水</span>在右，<span class="name">泉源</span>在左。巧笑之瑳<small about="#mwt480" typeof="mw:Transclusion">上聲</small>，佩玉之儺<small about="#mwt481" typeof="mw:Transclusion">乃可反</small>。<br/>
　　<small typeof="mw:Transclusion">賦也。瑳，鮮白色。笑而見齒，其色瑳然，猶所謂粲然，皆笑也。儺，行有度也。<br/>
　　承上章，言二水在<span class="place">衞</span>，而自恨其不得笑語遊戲於其間也。</small><br/>
　　<span class="name">淇水</span>滺滺<small about="#mwt482" typeof="mw:Transclusion">音由</small>，檜楫松舟。駕言出遊，以寫我憂。<br/>
　　<small about="#mwt483" typeof="mw:Transclusion">賦也。滺滺，流貌。檜，木名，似柏。楫，所以行舟也。<br/>
　　與<span class="book-name">泉水</span>之卒章同意。</small><br/>
　　<span class="book-name">竹竿</span>四章，章四句。<br/>
　　<span id="wan_lan_er_zhang_zhang_liu_ju-n542" about="#mwt490" typeof="mw:Transclusion" class="header">芄<small about="#mwt485" typeof="mw:Transclusion">音丸</small>蘭之支</span>，童子佩觿<small about="#mwt486" typeof="mw:Transclusion">音畦</small>。雖則佩觿，能不我知。容兮遂兮，垂帶悸<small about="#mwt487" typeof="mw:Transclusion">其季反</small>兮。<br/>
　　<small about="#mwt488" typeof="mw:Transclusion">興也。芄蘭，草，一名蘿摩，蔓生，斷之有白汁，可啖。支、枝同。觿，錐也，以象骨為之，所以解結，成人之佩，非童子之飾也。知，猶智也，言其才能不足以知於我也。容、遂，舒緩放肆之貌。悸，帶下垂之貌。</small><br/>
　　芄蘭之葉，童子佩韘。雖則佩韘，能不我甲。容兮遂兮，垂帶悸兮。<br/>
　　<small about="#mwt489" typeof="mw:Transclusion">興也。韘，決也，以象骨為之，著右手大指，所以鉤弦闓體。<span class="name">鄭氏</span>曰：沓也，即<span class="book-name">大射</span>所謂「朱極三」是也，以朱韋為之，用以彄沓右手食指、將指、無名指也。甲，長也。言其才能不足以長於我也。</small><br/>
　　<span class="book-name">芄蘭</span>二章，章六句。<br/>
　　<small about="#mwt491" typeof="mw:Transclusion">此詩不知所謂，不敢強解。</small><br/>
　　<span id="shui_wei_he_guang_yi_wei-n543" about="#mwt492" typeof="mw:Transclusion" class="header">誰謂<span class="name">河</span>廣</span>，一葦<small about="#mwt493" typeof="mw:Transclusion">音偉</small>杭之。誰謂<span class="place">宋</span>遠，跂<small about="#mwt494" typeof="mw:Transclusion">音企</small>予望<small about="#mwt495" typeof="mw:Transclusion">叶武方反</small>之。<br/>
　　<small about="#mwt496" typeof="mw:Transclusion">賦也。葦，蒹葭之屬。杭，度也。<span class="place">衞</span>在<span class="name">河</span>北，<span class="place">宋</span>在<span class="name">河</span>南。<br/>
　　<span class="name">宣姜</span>之女為<span class="name">宋桓公</span>夫人，生<span class="name">襄公</span>而出歸于<span class="place">衞</span>。<span class="name">襄公</span>即位，夫人思之，而義不可往。蓋嗣君承父之重，與祖為體，母出，與廟絶，不可以私反，故作此詩。言誰謂<span class="name">河</span>廣乎，但以一葦加之，則可以渡矣。誰謂<span class="name">宋國</span>遠乎，但一跂足而望，則可以見矣。明非<span class="place">宋</span>遠而不可至也，乃義不可而不得往耳。</small><br/>
　　誰謂<span class="name">河</span>廣，曾不容刀。誰謂<span class="place">宋</span>遠，曾不崇朝。<br/>
　　<small about="#mwt497" typeof="mw:Transclusion">賦也。小船曰刀。不容刀，言小也。崇，終也。行不終朝而至，言近也。</small><br/>
　　<span class="book-name">河廣</span>二章，章四句。<br/>
　　<small about="#mwt499" typeof="mw:Transclusion"><span class="name">范氏</span>曰：「夫人之不往，義也。天下豈有無母之人歟，有千乘之國，而不得養其母，則人之不幸也。為<span class="name">襄公</span>者，將若之何，生則致其孝，没則盡其禮而已。<span class="place">衞</span>有婦人之詩，自<span class="name">共姜</span>至於<span class="name">襄公</span>之母，六人焉，皆止於禮義而不敢過也。夫以<span class="place">衞</span>之政教淫僻，風俗傷敗，然而女子乃有知禮而畏義如此者，則以先王之化猶有存焉故也。」</small><br/>
　　<span id="bo_xi_qie-n545" about="#mwt500" typeof="mw:Transclusion" class="header">伯兮朅<small about="#mwt501" typeof="mw:Transclusion">音挈</small>兮</span>，邦之桀兮。伯也執殳<small about="#mwt502" typeof="mw:Transclusion">音殊</small>，為<small about="#mwt503" typeof="mw:Transclusion">去聲</small>王前驅。<br/>
　　<small about="#mwt504" typeof="mw:Transclusion">賦也。伯，婦人目其夫之字也。朅，武貌。桀，才過人也。殳，長丈二而無刃。<br/>
　　婦人以夫久從征役，而作是詩。言其君子之才之美如是，今方執殳，而為王前驅也。</small><br/>
　　自伯之東，首如飛蓬。豈無膏沐，誰適<small about="#mwt505" typeof="mw:Transclusion">音的</small>為容。<br/>
　　<small about="#mwt506" typeof="mw:Transclusion">賦也。蓬，草名，其華如柳絮，聚而飛，如亂髮也。膏，所以澤髮者。沐，滌首去垢也。適，主也。<br/>
　　言我髮亂如此，非無膏沐可以為容，所以不為者，君子行役，無所主而為之故也。<span class="book-name">傳</span>曰：女為說己容。</small><br/>
　　其雨其雨，杲杲<small about="#mwt507" typeof="mw:Transclusion">古老反</small>出日。願言思伯，甘心首疾。<br/>
　　<small about="#mwt508" typeof="mw:Transclusion">比也。其者，冀其將然之辭。<br/>
　　冀其將雨，而杲然日出，以比望其君子之歸而不歸也。是以不堪憂思之苦，而寧甘心於首疾也。</small><br/>
　　焉<small about="#mwt509" typeof="mw:Transclusion">音煙</small>得諼<small about="#mwt510" typeof="mw:Transclusion">音萱</small>草，言樹之背<small about="#mwt511" typeof="mw:Transclusion">音佩</small>。願言思伯，使我心痗<small about="#mwt512" typeof="mw:Transclusion">音妹</small>。<br/>
　　<small typeof="mw:Transclusion">賦也。諼，忘也。諼草，合歡，食之令人忘憂者。背，北堂也。痗，病也。<br/>
　　言焉得忘憂之草，樹之北堂，以忘吾憂乎，然終不忍忘也。是以寧不求此草，而但願言思伯，雖至於心痗，而不辭爾。心痗，則其病益深，非特首疾而已也。</small><br/>
　　<span class="book-name">伯兮</span>四章，章四句。<br/>
　　<small about="#mwt513" typeof="mw:Transclusion"><span class="name">范氏</span>曰：「居而相離則思，期而不至則憂，此人之情也。<span class="name">文王</span>之遣戍役，<span class="name">周公</span>之勞歸士，皆叙其室家之情、男女之思以閔之，故其民悦而忘死。聖人能通天下之志，是以能成天下之務。兵者，毒民於死者也，孤人之子，寡人之妻，傷天地之和，召水旱之災。故聖王重之，如不得已而行，則告以歸期，念其勤勞，哀傷慘怛，不啻在己。是以治世之詩，則言其君上閔恤之情。亂世之詩，則錄其室家怨思之苦。以為人情不出乎此也。」</small><br/>
　　<span id="you_hu_san_zhang_zhang_si_ju-n546" about="#mwt517" typeof="mw:Transclusion" class="header">有狐綏綏</span>，在彼<span class="name">淇</span>梁。心之憂矣，之子無裳。<br/>
　　<small about="#mwt514" typeof="mw:Transclusion">比也。狐者，妖媚之獸。綏綏，獨行求匹之貌。石絶水曰梁。在梁，則可以裳矣。<br/>
　　國亂民散，喪其妃耦。有寡婦見鰥夫而欲嫁之，故託言有狐獨行，而憂其無裳也。</small><br/>
　　有狐綏綏，在彼<span class="name">淇</span>厲。心之憂矣，之子無帶<small about="#mwt515" typeof="mw:Transclusion">叶丁計反</small>。<br/>
　　<small typeof="mw:Transclusion">比也。厲，深水可涉處也。帶，所以申束衣也。在厲，則可以帶矣。</small><br/>
　　有狐綏綏，在彼<span class="name">淇</span>側。心之憂矣，之子無服<small about="#mwt516" typeof="mw:Transclusion">叶蒲北反</small>。<br/>
　　<small typeof="mw:Transclusion">比也。濟乎水，則可以服矣。</small><br/>
　　<span class="book-name">有狐</span>三章，章四句。<br/>
　　<span id="mu_gua_san_zhang_zhang_si_ju-n547" about="#mwt525" typeof="mw:Transclusion" class="header">投我以木瓜</span><small about="#mwt518" typeof="mw:Transclusion">叶攻乎反</small>，報之以瓊琚<small about="#mwt519" typeof="mw:Transclusion">音居</small>。匪報也，永以為好<small about="#mwt520" typeof="mw:Transclusion">去聲</small>也。<br/>
　　<small about="#mwt521" typeof="mw:Transclusion">比也。木瓜，楙木也，實如小瓜，酢可食。瓊，玉之美者。琚，佩玉名。<br/>
　　言人有贈我以微物，我當報之以重寶，而猶未足以為報也，但欲其長以為好而不忘耳。疑亦男女相贈答之辭，如<span class="book-name">靜女</span>之類。</small><br/>
　　投我以木桃，報之以瓊瑤。匪報也，永以為好也。<br/>
　　<small about="#mwt522" typeof="mw:Transclusion">比也。瑤，美玉也。</small><br/>
　　投我以木李，報之以瓊玖<small about="#mwt523" typeof="mw:Transclusion">音久，叶舉里反</small>。匪報也，永以為好也。<br/>
　　<small about="#mwt524" typeof="mw:Transclusion">比也。玖，亦玉名也。</small><br/>
　　<span class="book-name">木瓜</span>三章，章四句。<br/>
　　<span class="book-name">衞國</span>十篇，三十四章，二百三句。<br/>
　　<small about="#mwt526" typeof="mw:Transclusion"><span class="name">張子</span>曰：「<span class="name">衞國</span>地濱大<span class="name">河</span>，其地土薄，故其人氣輕浮。其地平下，故其人質柔弱。其地肥饒，不費耕耨，故其人心怠惰。其人情性如此，則其聲音亦淫靡。故聞其樂，使人懈慢而有邪僻之心也」，<span class="book-name">鄭詩</span>放此。</small><br/>
　　<span id="wang_yi_zhi_liu-n548" about="#mwt527" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷2#wang_yi_zhi_liu-n548" class="mw-selflink-fragment">王一之六</a></span><br/>
　　<small about="#mwt528" typeof="mw:Transclusion"><span class="name">王</span>，謂<span class="dynasty">周</span><span class="name">東都</span><span class="name">洛邑</span><span class="name">王城</span>畿內方六百里之地，在<span class="book-name">禹貢</span><span class="place">豫州</span>、<span class="place">太華</span>、<span class="place">外方</span>之間，北得<span class="name">河</span>陽，漸<span class="place">冀州</span>之南也。<span class="dynasty">周室</span>之初，<span class="name">文王</span>居<span class="place">豐</span>，<span class="name">武王</span>居<span class="place">鎬</span>。至<span class="name">成王</span>，<span class="name">周公</span>始營<span class="name">洛邑</span>，為時會諸侯之所，以其土中，四方來者，道里均故也。自是謂<span class="place">豐</span><span class="place">鎬</span>為<span class="name">西都</span>，而<span class="name">洛邑</span>為<span class="name">東都</span>。至<span class="name">幽王</span>嬖<span class="name">褒姒</span>，生<span class="name">伯服</span>，廢<span class="name">申后</span>及<span class="name">太子宜臼</span>，<span class="name">宜臼</span>奔<span class="place">申</span>，<span class="name">申侯</span>怒，與<span class="name">犬戎</span>攻<span class="name">宗周</span>，弑<span class="name">幽王</span>于<span class="place">戲</span>。<span class="name">晉文侯</span>、<span class="name">鄭武公</span>迎<span class="name">宜臼</span>于<span class="place">申</span>而立之，是為<span class="name">平王</span>。徙居<span class="name">東都</span><span class="name">王城</span>。於是王室遂卑，與諸侯無異，故其詩不為<span class="book-name">雅</span>而為<span class="book-name">風</span>。然其王號未替也，故不曰<span class="dynasty">周</span>，而曰<span class="name">王</span>，其地則今<span class="place">河南府</span>及<span class="place">懷</span>、<span class="place">孟</span>等州是也。</small><br/>
　　<span id="shu_li_san_zhang_zhang_shi_ju-n549" about="#mwt535" typeof="mw:Transclusion" class="header">彼黍離離</span>，彼稷之苗。行邁靡靡，中心搖搖。知我者，謂我心憂。不知我者，謂我何求。悠悠蒼天<small about="#mwt529" typeof="mw:Transclusion">叶鐡因反</small>，此何人哉。<br/>
　　<small about="#mwt530" typeof="mw:Transclusion">賦而興也。黍，穀名，苗似蘆，高丈餘，穗黑色，實圓重。離離，垂貌。稷，亦穀也，一名穄，似黍而小，或曰粟也。邁，行也。靡靡，猶遲遲也。搖搖，無所定也。悠悠，遠貌。蒼天者，據遠而視之，蒼蒼然也。<br/>
　　<span class="dynasty">周</span>既東遷，大夫行役至于<span class="name">宗周</span>，過故宗廟宮室，盡為禾黍。閔<span class="name">周室</span>之顛覆，徬徨不忍去，故賦其所見黍之離離，與稷之苗，以興行之靡靡，心之搖搖。既歎時人莫識己意，又傷所以致此者，果何人哉，追怨之深也。</small><br/>
　　彼黍離離，彼稷之穗<small about="#mwt531" typeof="mw:Transclusion">音遂</small>。行邁靡靡，中心如醉。知我者，謂我心憂。不知我者，謂我何求。悠悠蒼天，此何人哉。<br/>
　　<small about="#mwt532" typeof="mw:Transclusion">賦而興也。穗，秀也。稷穗下垂，如心之醉，故以起興。</small><br/>
　　彼黍離離，彼稷之實。行邁靡靡，中心如噎<small about="#mwt533" typeof="mw:Transclusion">音咽，叶於悉反</small>。知我者，謂我心憂。不知我者，謂我何求。悠悠蒼天，此何人哉。<br/>
　　<small about="#mwt534" typeof="mw:Transclusion">賦而興也。噎，憂深不能喘息，如噎之然。稷之實，如心之噎，故以起興。</small><br/>
　　<span class="book-name">黍離</span>三章，章十句。<br/>
　　<small about="#mwt536" typeof="mw:Transclusion"><span class="place">元城</span><span class="name">劉氏</span>曰：「常人之情，於憂樂之事，初遇之則其心變焉，次遇之則其變少衰，三遇之則其心如常矣。至於君子忠厚之情，則不然，其行役往來，固非一見也。初見稷之苗矣，又見稷之穗矣，又見稷之實矣，而所感之心，終始如一，不少變而愈深，此則詩人之意也」。</small><br/>
  <span id="jun_zi_yu_yi_bu_zhi_qi_qi_he_zhi_zai-n550" about="#mwt537" typeof="mw:Transclusion" class="header">君子于役</span>，不知其期，曷至哉<small about="#mwt538" typeof="mw:Transclusion">叶將黎反</small>。雞棲<small about="#mwt539" typeof="mw:Transclusion">音西</small>于塒<small about="#mwt540" typeof="mw:Transclusion">音時</small>，日之夕矣，羊牛下來<small about="#mwt541" typeof="mw:Transclusion">叶陵之反</small>。君子于役，如之何勿思<small about="#mwt542" typeof="mw:Transclusion">叶新齎反</small>。<br/>
　　<small typeof="mw:Transclusion">賦也。君子，婦人目其夫之辭。鑿牆而棲曰塒。日夕則羊先歸，而牛次之。<br/>
　　大夫久役于外，其室家思而賦之曰：君子行役，不知其反還之期，且今亦何所至哉。雞則棲于塒矣，日則夕矣，牛羊則下來矣，是則畜產出入尚有旦暮之節，而行役之君子乃無休息之時，使我如何而不思也哉。</small><br/>
　　君子于役，不日不月，曷其有佸<small about="#mwt543" typeof="mw:Transclusion">音括，叶户劣反</small>。雞棲于桀，日之夕矣，羊牛下括<small about="#mwt544" typeof="mw:Transclusion">音聒，叶古劣反</small>。君子于役，苟無飢渴<small about="#mwt545" typeof="mw:Transclusion">叶巨列反</small>。<br/>
　　<small typeof="mw:Transclusion">賦也。佸，會。桀，杙。括，至。苟，且也。<br/>
　　君子行役之久，不可計以日月，而又不知其何時可以來會也，亦庶幾其免於飢渴而已矣。此憂之深而思之切也。</small><br/>
　　<span class="book-name">君子于役</span>二章，章八句。<br/>
　　<span id="jun_zi_yang_yang_er_zhang_zhang_si_ju-n552" about="#mwt554" typeof="mw:Transclusion" class="header">君子陽陽</span>，左執簧<small about="#mwt547" typeof="mw:Transclusion">音黃</small>，右招我由房。其樂<small about="#mwt548" typeof="mw:Transclusion">音洛</small>只<small about="#mwt549" typeof="mw:Transclusion">音止</small>且<small about="#mwt550" typeof="mw:Transclusion">音疽</small>。<br/>
　　<small typeof="mw:Transclusion">賦也。陽陽，得志之貌。簧，笙、竽管中金葉也。蓋笙、竽皆以竹管植於匏中，而竅其管底之側，以薄金葉障之，吹則鼓之而出聲，所謂簧也。故笙、竽皆謂之簧。笙十三簧，或十九簧。竽三十六簧也。由，從也。房，東房也。只且，語助辭。<br/>
　　此詩疑亦前篇婦人所作。蓋其夫旣歸，不以行役為勞，而安於貧賤以自樂。其家人又識其意，而深歎美之。皆可謂賢矣，豈非先王之澤哉。或曰<span class="book-name">序</span>說亦通，宜更詳之。</small><br/>
　　君子陶陶，左執翿<small about="#mwt551" typeof="mw:Transclusion">音桃</small>，右招我由敖<small about="#mwt552" typeof="mw:Transclusion">音翱</small>。其樂只且。<br/>
　　<small about="#mwt553" typeof="mw:Transclusion">賦也。陶陶，和樂之貌。翿，舞者所持羽旄之屬。敖，舞位也。</small><br/>
　　<span class="book-name">君子陽陽</span>二章，章四句。<br/>
　　<span id="yang_zhi_shui_san_zhang_zhang_liu_ju-n553" about="#mwt562" typeof="mw:Transclusion" class="header">揚之水</span>，不流<span title="毛詩鄭箋·唐風‧綢繆：男女待禮而成，若薪芻待人事而後束" class="comment">束薪</span>。彼其<small about="#mwt555" typeof="mw:Transclusion">音記</small>之子，不與我戍<span class="place">申</span>。懷<small about="#mwt556" typeof="mw:Transclusion">叶胡威反</small>哉懷哉，曷月予還<small about="#mwt557" typeof="mw:Transclusion">音旋</small>歸哉。<br/>
　　<small about="#mwt558" typeof="mw:Transclusion">興也。揚，悠揚也，水緩流之貌。彼其之子，戍人指其室家而言也。戍，屯兵以守也。<span class="place">申</span>，<span class="name">姜</span>姓之國，<span class="name">平王</span>之母家也，在今<span class="place">鄧州</span><span class="place">信陽軍</span>之境。懷，思。曷，何也。<br/>
　　<span class="name">平王</span>以<span class="place">申國</span>近<span class="place">楚</span>，數被侵伐，故遣畿內之民戍之，而戍者怨思，作此詩也。興取「之」、「不」二字，如<span class="book-name">小星</span>之例。</small><br/>
　　揚之水，不流束楚。彼其之子，不與我戍<span class="place">甫</span>，懷哉懷哉，曷月予還歸哉。<br/>
　　<small about="#mwt559" typeof="mw:Transclusion">興也。楚，木也。<span class="place">甫</span>，即<span class="name">呂</span>也，亦<span class="name">姜</span>姓。<span class="book-name">書</span>「呂刑」，<span class="book-name">禮記</span>作「甫刑」，而<span class="name">孔氏</span>以為<span class="name">呂侯</span>「後為<span class="name">甫侯</span>」是也。當時蓋以<span class="place">申</span>故，而并戍之。今未知其國之所在，計亦不遠於<span class="place">申</span>、<span class="place">許</span>也。</small><br/>
　　揚之水，不流束蒲<small about="#mwt560" typeof="mw:Transclusion">叶滂古反</small>。彼其之子，不與我戍<span class="place">許</span>。懷哉懷哉，曷月予還歸哉。<br/>
　　<small about="#mwt561" typeof="mw:Transclusion">興也。蒲，蒲柳。<span class="book-name">春秋傳</span>云「董澤之蒲」，<span class="name">杜氏</span>云「蒲，楊柳，可以為箭」者是也。<span class="place">許</span>，國名，亦<span class="name">姜</span>姓，今<span class="place">潁昌府</span><span class="place">許昌縣</span>是也。</small><br/>
　　<span class="book-name">揚之水</span>三章，章六句。<br/>
　　<small about="#mwt563" typeof="mw:Transclusion"><span class="name">申侯</span>與<span class="name">犬戎</span>攻<span class="place">宗周</span>而弑<span class="name">幽王</span>，則<span class="name">申侯</span>者，王法必誅不赦之賊，而<span class="name">平王</span>與其臣庶不共戴天之讎也。今<span class="name">平王</span>知有母而不知有父，知其立己為有德，而不知其弑父為可怨，至使復讎討賊之師，反為報施酬恩之舉，則其忘親逆理而得罪於天已甚矣。又况先王之制，諸侯有故，則方伯連帥以諸侯之師討之。王室有故，則方伯連帥以諸侯之師救之。天子鄉遂之民，供貢賦、衛王室而已。今<span class="name">平王</span>不能行其威令於天下，無以保其母家，乃勞天子之民，遠為諸侯戌守，故<span class="place">周</span>人之戍<span class="place">申</span>者，又以非其職而怨思焉。則其衰懦微弱而得罪於民，又可見矣。嗚呼，「<span class="book-name">詩</span>亡而後<span class="book-name">春秋</span>作」，其不以此也哉。</small><br/>
　　<span id="zhong_gu_you_tui-n554" about="#mwt564" typeof="mw:Transclusion" class="header">中谷有蓷</span><small about="#mwt565" typeof="mw:Transclusion">吐雷反</small>，暵<small about="#mwt566" typeof="mw:Transclusion">音罕</small>其乾矣。有女仳<small about="#mwt567" typeof="mw:Transclusion">音痞</small>離，嘅其嘆<small about="#mwt568" typeof="mw:Transclusion">音癱</small>矣。嘅其嘆矣，遇人之艱難矣。<br/>
　　<small about="#mwt569" typeof="mw:Transclusion">興也。蓷，鵻也，葉似萑，方莖，白華，華生節閒，即今益母草也。暵，燥。仳，别也。嘅，歎聲。艱難，窮厄也。<br/>
　　凶年饑饉，室家相棄，婦人覽物起興，而自述其悲歎之辭也。</small><br/>
　　中谷有蓷，暵其脩<small about="#mwt570" typeof="mw:Transclusion">叶式竹反</small>矣。有女仳離，條其歗<small about="#mwt571" typeof="mw:Transclusion">叶息六反</small>矣。條其歗矣，遇人之不淑矣。<br/>
　　<small about="#mwt572" typeof="mw:Transclusion">興也。脩，長也，或曰乾也，如脯之謂脩也。條，條然歗貌。歗，蹙口出聲也。悲恨之深，不止於嘆矣。淑，善也。古者謂死喪饑饉，皆曰不淑，蓋以吉慶為善事，凶禍為不善事，雖今人語猶然也。<br/>
　　<span class="name">曾氏</span>曰：「凶年而遽相棄背，蓋衰薄之甚者，而詩人乃曰『遇斯人之艱難』，『遇斯人之不淑』，而無怨懟過甚之辭焉，厚之至也」。</small><br/>
　　中谷有蓷，暵其濕矣。有女仳離，啜<small about="#mwt573" typeof="mw:Transclusion">張劣反</small>其泣矣。啜其泣矣，何嗟及矣。<br/>
　　<small about="#mwt574" typeof="mw:Transclusion">興也。暵濕者，旱甚，則草之生於濕者亦不免也。啜，泣貌。何嗟及矣，言事已至此，末如之何，窮之甚也。</small><br/>
　　<span class="book-name">中谷有蓷</span>三章，章六句。<br/>
　　<small about="#mwt576" typeof="mw:Transclusion"><span class="name">范氏</span>曰：「世治則室家相保者，上之所養也。世亂則室家相棄者，上之所殘也。其使之也勤，其取之也厚，則夫婦日以衰薄，而凶年不免於離散矣。<span class="name">伊尹</span>曰：『匹夫匹婦，不獲自盡，民主罔與成厥功』，故讀<span class="book-name">詩</span>者，於一物失所，而知王政之惡。一女見棄，而知人民之困。<span class="dynasty">周</span>之政荒民散，而將無以為國，於此亦可見矣」。</small><br/>
　　<span id="tu_yuan_san_zhang_zhang_qi_ju-n556" about="#mwt585" typeof="mw:Transclusion" class="header">有兔爰爰</span>，雉離于羅。我生之初，尚無為<small about="#mwt577" typeof="mw:Transclusion">叶吾禾反</small>。我生之後，逢此百罹<small about="#mwt578" typeof="mw:Transclusion">叶良何反</small>。尚寐無吪。<br/>
　　<small about="#mwt579" typeof="mw:Transclusion">比也。兔性陰狡。爰爰，緩意。雉性耿介。離，麗。羅，網。尚，猶。罹，憂也。尚，庶幾也。吪，動也。<br/>
　　<span class="name">周室</span>衰微，諸侯背叛，君子不樂其生，而作此詩。言張羅本以取兔，今兔狡得脱，而雉以耿介，反離于羅。以比小人致亂，而以巧計幸免，君子無辜，而以忠直受禍也。為此詩者，蓋猶及見<span class="dynasty">西周</span>之盛，故曰：方我生之初，天下尚無事。及我生之後，而逢時之多難如此。然既無如之何，則但庶幾寐而不動以死耳。或曰：興也，以兔爰興無為，以雉離興百罹也。下章放此。</small><br/>
　　有兔爰爰，雉離于罦<small about="#mwt580" typeof="mw:Transclusion">音孚，叶步廟反</small>。我生之初，尚無造。我生之後，逢此百憂<small about="#mwt581" typeof="mw:Transclusion">叶一笑反</small>。尚寐無覺<small about="#mwt582" typeof="mw:Transclusion">音教，叶居笑反</small>。<br/>
　　<small typeof="mw:Transclusion">比也。罦，覆車也，可以掩兔。造，亦為也。覺，寤也。</small><br/>
　　有兔爰爰，雉離于罿<small about="#mwt583" typeof="mw:Transclusion">音衝</small>。我生之初，尚無庸。我生之後，逢此百凶。尚寐無聰。<br/>
　　<small about="#mwt584" typeof="mw:Transclusion">比也。罿，罬也，即罦也。或曰：施羅於車上也。庸，用。聰，聞也。無所聞，則亦死耳。</small><br/>
　　<span class="book-name">兔爰</span>三章，章七句。<br/>
　　<span id="ge_lei_san_zhang_zhang_liu_ju-n557" about="#mwt596" typeof="mw:Transclusion" class="header">緜緜葛藟</span><small about="#mwt586" typeof="mw:Transclusion">音壘</small>，在河之滸<small about="#mwt587" typeof="mw:Transclusion">音虎</small>。終遠<small about="#mwt588" typeof="mw:Transclusion">去聲</small>兄弟，謂他人父。謂他人父，亦莫我顧<small about="#mwt589" typeof="mw:Transclusion">叶果五反</small>。<br/>
　　<small typeof="mw:Transclusion">興也。緜緜，長而不絶之貌。岸上曰滸。<br/>
　　世衰民散，有去其鄉里家族而流離失所者，作此詩以自歎。言緜緜葛藟，則在河之滸矣。今乃終遠兄弟，而謂他人為己父。己雖謂彼為父，而彼亦不我顧，則其窮也甚矣。</small><br/>
　　緜緜葛藟，在河之涘<small about="#mwt590" typeof="mw:Transclusion">音俟，叶矣、始二音</small>。終遠兄弟，謂他人母<small about="#mwt591" typeof="mw:Transclusion">叶滿彼反</small>。謂他人母，亦莫我有<small about="#mwt592" typeof="mw:Transclusion">叶羽已反</small>。<br/>
　　<small typeof="mw:Transclusion">興也。水涯曰涘。謂他人父者，其妻則母也。有，識有也。<span class="book-name">春秋傳</span>曰：「不有寡君」。</small><br/>
　　緜緜葛藟，在河之漘<small about="#mwt593" typeof="mw:Transclusion">音脣</small>。終遠兄弟，謂他人昆<small about="#mwt594" typeof="mw:Transclusion">叶古匀反</small>。謂他人昆，亦莫我聞<small about="#mwt595" typeof="mw:Transclusion">叶微匀反</small>。<br/>
　　<small typeof="mw:Transclusion">興也。夷上洒下曰漘。漘之為言，脣也。昆，兄也。聞，相聞也。</small><br/>
　　<span class="book-name">葛藟</span>三章，章六句。<br/>
　　<span id="cai_ge_san_zhang_zhang_san_ju-n558" about="#mwt603" typeof="mw:Transclusion" class="header">彼采葛<small about="#mwt597" typeof="mw:Transclusion">叶音謁</small>兮</span>，一日不見，如三月兮。<br/>
　　<small about="#mwt598" typeof="mw:Transclusion">賦也。采葛，所以為絺綌，蓋淫奔者託以行也。故因以指其人，而言思念之深，未久而似久也。</small><br/>
　　彼采蕭<small about="#mwt599" typeof="mw:Transclusion">叶疎鳩反</small>兮，一日不見，如三秋兮。<br/>
　　<small about="#mwt600" typeof="mw:Transclusion">賦也。蕭，荻也，白葉，莖麤，科生，有香氣，祭則焫以報氣，故采之。曰三秋，則不止三月矣。</small><br/>
　　彼采艾兮，一日不見，如三歲<small about="#mwt601" typeof="mw:Transclusion">本與艾叶</small>兮。<br/>
　　<small about="#mwt602" typeof="mw:Transclusion">賦也。艾，蒿屬，乾之可灸，故采之。曰三歲，則不止三秋矣。</small><br/>
　　<span class="book-name">采葛</span>三章，章三句。<br/>
　　<span id="da_che_san_zhang_zhang_si_ju-n559" about="#mwt613" typeof="mw:Transclusion" class="header">大車檻檻</span>，毳<small about="#mwt604" typeof="mw:Transclusion">尺鋭反</small>衣如菼<small about="#mwt605" typeof="mw:Transclusion">吐敢反</small>。豈不爾思，畏子不敢。<br/>
　　<small about="#mwt606" typeof="mw:Transclusion">賦也。大車，大夫車。檻檻，車行聲也。毳衣，天子、大夫之服。菼，蘆之始生也。毳衣之屬，衣繪而裳繡，五色皆備，其青者如菼。爾，淫奔者相命之辭也。子，大夫也。不敢，不敢奔也。<br/>
　　<span class="dynasty">周</span>衰，大夫猶有能以刑政治其私邑者，故淫奔者畏而歌之如此。然其去<span class="book-name">二南</span>之化則遠矣。此可以觀世變也。</small><br/>
　　大車啍啍<small about="#mwt607" typeof="mw:Transclusion">音吞</small>，毳衣如璊<small about="#mwt608" typeof="mw:Transclusion">音門</small>。豈不爾思，畏子不奔。<br/>
　　<small about="#mwt609" typeof="mw:Transclusion">賦也。啍啍，重遲之貌。璊，玉赤色，五色備則有赤。</small><br/>
　　穀則異室，死則同穴<small about="#mwt610" typeof="mw:Transclusion">叶户橘反</small>。謂予不信，有如皦<small about="#mwt611" typeof="mw:Transclusion">音皎</small>日。<br/>
　　<small about="#mwt612" typeof="mw:Transclusion">賦也。穀，生。穴，壙。皦，白也。<br/>
　　民之欲相奔者，畏其大夫，自以終身不得如其志也，故曰：生不得相奔以同室，庶幾死得合葬以同穴而已。「謂予不信，有如皦日」，約誓之辭也。</small><br/>
　　<span class="book-name">大車</span>三章，章四句。<br/>
　　<span id="qiu_zhong_you_ma_san_zhang_zhang_si_ju-n560" about="#mwt619" typeof="mw:Transclusion" class="header">丘中有麻</span>，彼留<span class="name">子嗟</span>。彼留<span class="name">子嗟</span>，將<small about="#mwt614" typeof="mw:Transclusion">音槍</small>其來施施<small about="#mwt615" typeof="mw:Transclusion">叶蛇</small>。<br/>
　　<small typeof="mw:Transclusion">賦也。麻，穀名，子可食，皮可績為布者。<span class="name">子嗟</span>，男子之字也。將，願也。施施，喜悦之意。<br/>
　　婦人望其所與私者而不來，故疑丘中有麻之處，復有與之私而留之者，今安得其施施然而來乎。</small><br/>
　　丘中有麥，彼留<span class="name">子國</span>。彼留<span class="name">子國</span>，將其來食。<br/>
　　<small about="#mwt616" typeof="mw:Transclusion">賦也。<span class="name">子國</span>，亦男子字也。來食，就我而食也。</small><br/>
　　丘中有李，彼留之子<small about="#mwt617" typeof="mw:Transclusion">叶獎里反</small>。彼留之子，貽我佩玖<small about="#mwt618" typeof="mw:Transclusion">叶舉里反</small>。<br/>
　　<small typeof="mw:Transclusion">賦也。之子，并指前二人也。貽我佩玖，冀其有以贈己也。</small><br/>
　　<span class="book-name">丘中有麻</span>三章，章四句。<br/>
　　<span class="book-name">王國</span>十篇，二十八章，百六十二句。<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
　　<span about="#mwt620" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷2#shi_jing_ji_chuan_juan_er-n490" class="mw-selflink-fragment">詩經集傳卷二</a></span><br/>
&lt;經部,詩類,詩經集傳&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c10_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
