<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷四</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid var(--border-subtle,#8888aa);border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:var(--background-color-neutral-subtle,#f7f8ff);color:var(--color-base,#202122)}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid var(--border-subtle,#8888aa)}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:var(--background-color-neutral-subtle,#f7f8ff);color:var(--color-base,#202122);border:2px solid var(--border-subtle,#8888aa);text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;color:inherit;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border:2px solid var(--border-color-error,#b22222);background-color:var(--background-color-error-subtle,#ffeeee);color:var(--color-base,#202122)}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border:2px solid var(--border-color-error,#b22222);color:var(--color-base,#202122)}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" data-mw-parsoid-version="0.20.0.0-alpha16" data-mw-html-version="2.8.0" xml:lang="zh"><section data-mw-section-id="0"><table style="width:100%; margin-top:0px;border:1px solid #a3b400; background-color: #dde594; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a3b400">←</span> <a rel="mw:WikiLink" href="c4_shi_ji_chuan__si_ku_quan_shu_ben__juan3.xhtml" title="詩集傳 (四庫全書本)/卷3">卷三</a></td>
<td style="width:50%;">詩集傳　卷四</td>
<td class="noprint" style="width:25%; text-align:right; font-size:small;"><a rel="mw:WikiLink" href="c6_shi_ji_chuan__si_ku_quan_shu_ben__juan5.xhtml" title="詩集傳 (四庫全書本)/卷5">卷五</a>  <span style="color:#a3b400">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt299"><p>　　欽定四庫全書<br/>
　　<span id="shi_jing_ji_chuan_juan_si-n673" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#shi_jing_ji_chuan_juan_si-n673" class="mw-selflink-fragment">詩經集傳卷四</a></span><br/>
　　宋　朱子　撰<br/>
　　<span id="xiao_ya_er-n674" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#xiao_ya_er-n674" class="mw-selflink-fragment">小雅二</a></span><br/>
　　<small about="#mwt11" typeof="mw:Transclusion">雅者，正也，正樂之歌也。其篇本有大小之殊，而先儒說又各有正變之别。以今考之，正<span class="book-name">小雅</span>，燕饗之樂也。正<span class="book-name">大雅</span>，朝會之樂，受釐陳戒之辭也。故或歡欣和說以盡群下之情，或恭敬齊莊以發先王之徳，辭氣不同，音節亦異，多<span class="name">周公</span>制作時所定也。及其變也，則事未必同，而各以其聲附之。其次序時世，則有不可考者矣。</small><br/>
　　<span id="lu_ming_zhi_shen_er_zhi_yi-n675" about="#mwt12" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#lu_ming_zhi_shen_er_zhi_yi-n675" class="mw-selflink-fragment">鹿鳴之什二之一</a></span><br/>
　　<small about="#mwt13" typeof="mw:Transclusion"><span class="book-name">雅</span>、<span class="book-name">頌</span>無諸國别，故以十篇為一卷，而謂之什，猶軍法以十人為什也。</small><br/>
　　<span id="you_you-n676" about="#mwt14" typeof="mw:Transclusion" class="header">呦呦<small about="#mwt15" typeof="mw:Transclusion">音幽</small>鹿鳴</span><small about="#mwt16" typeof="mw:Transclusion">叶音芒</small>，食野之苹<small about="#mwt17" typeof="mw:Transclusion">叶音旁</small>。我有嘉賓，鼓瑟吹笙<small about="#mwt18" typeof="mw:Transclusion">叶師莊反</small>。吹笙鼓簧<small about="#mwt19" typeof="mw:Transclusion">音黃</small>，承筐是將。人之好<small about="#mwt20" typeof="mw:Transclusion">去聲</small>我，示我周行<small about="#mwt21" typeof="mw:Transclusion">叶音杭</small>。<br/>
　　<small typeof="mw:Transclusion">興也。呦呦，聲之和也。苹，藾蕭也，青色，白莖如筯。我，主人也。賓，所燕之客，或本國之臣，或諸侯之使也。瑟、笙，燕禮所用之樂也。簧，笙中之簧也。承，奉也。筐，所以盛幣帛者也。將，行也。奉筐而行幣帛，飲則以酬賓送酒，食則以侑賓勸飽也。周行，大道也。古者於旅也語，故欲於此聞其言也。<br/>
　　此燕饗賓客之詩也。蓋君臣之分，以嚴為主。朝廷之禮，以敬為主。然一於嚴敬，則情或不通，而無以盡其忠告之益。故先王因其飲食聚會，而制為燕饗之禮，以通上下之情。而其樂歌，又以鹿鳴起興，而言其禮意之厚如此，庶乎人之好我，而示我以大道也。<span class="book-name">記</span>曰：「私惠不歸徳，君子不自留焉」。蓋其所望於群臣嘉賓者，唯在於示我以大道，則必不以私惠為徳而自留矣。嗚呼，此其所以和樂而不淫也與。</small><br/>
　　呦呦鹿鳴，食野之蒿。我有嘉賓，徳音孔昭<small about="#mwt22" typeof="mw:Transclusion">叶側豪反</small>。視民不恌<small about="#mwt23" typeof="mw:Transclusion">他雕反，叶音洮</small>，君子是則是傚<small about="#mwt24" typeof="mw:Transclusion">叶胡高反</small>。我有旨酒，嘉賓式燕以敖<small about="#mwt25" typeof="mw:Transclusion">音翶</small>。<br/>
　　<small typeof="mw:Transclusion">興也。蒿，菣也，即青蒿也。孔，甚。昭，明也。視與示同。恌，偷薄也。敖，游也。<br/>
　　言嘉賓之徳音甚明，足以示民，使不偷薄。而君子所當則傚，則亦不待言語之閒，而其所以示我者深矣。</small><br/>
　　呦呦鹿鳴，食野之芩<small about="#mwt26" typeof="mw:Transclusion">音琴</small>。我有嘉賓，鼓瑟鼓琴。鼓瑟鼓琴，和樂<small about="#mwt27" typeof="mw:Transclusion">音洛</small>且湛<small about="#mwt28" typeof="mw:Transclusion">音耽，叶持林反</small>。我有旨酒，以燕樂嘉賓之心。<br/>
　　<small about="#mwt29" typeof="mw:Transclusion">興也。芩，草名，莖如釵股，葉如竹，蔓生。湛，樂之久也。燕，安也。<br/>
　　言安樂其心，則非止養其體，娛其外而已。蓋所以致其殷勤之厚，而欲其教示之無已也。</small><br/>
　　<span class="book-name">鹿鳴</span>三章，章八句。<br/>
　　<small about="#mwt31" typeof="mw:Transclusion">按<span class="book-name">序</span>以此為「燕群臣嘉賓」之詩，而<span class="book-name">燕禮</span>亦云「工歌<span class="book-name">鹿鳴</span>、<span class="book-name">四牡</span>、<span class="book-name">皇皇者華</span>」，即謂此也。鄉飲酒用樂亦然。而<span class="book-name">學記</span>言：「大學始教」，「<span class="book-name">宵雅</span>肄三」，亦謂此三詩。然則又為上下通用之樂矣。豈本為燕群臣嘉賓而作，其後乃推而用之鄉人也與。然於朝曰君臣焉，於燕曰賓主焉，先王以禮使臣之厚，於此見矣。<br/>
　　<span class="name">范氏</span>曰：「食之以禮，樂之以樂，將之以實，求之以誠，此所以得其心也。賢者豈以飲食幣帛為悦哉。夫婚姻不備，則貞女不行也。禮樂不備，則賢者不處也。賢者不處，則豈得樂而盡其心乎」。</small><br/>
　　<span id="si_mu_fei_fei-n678" about="#mwt32" typeof="mw:Transclusion" class="header">四牡騑騑</span><small about="#mwt33" typeof="mw:Transclusion">音非</small>，周道倭<small about="#mwt34" typeof="mw:Transclusion">音威</small>遲。豈不懷歸，王事靡盬<small about="#mwt35" typeof="mw:Transclusion">音古</small>，我心傷悲。<br/>
　　<small about="#mwt36" typeof="mw:Transclusion">賦也。騑騑，行不止之貌。周道，大路也。倭遲，回遠之貌。盬，不堅固也。<br/>
　　此勞使臣之詩也。夫君之使臣，臣之事君，禮也。故為臣者奔走於王事，特以盡其職分之所當為而已，何敢自以為勞哉。然君之心則不敢以是而自安也，故燕饗之際，叙其情以閔其勞。言駕此四牡而出使於外，其道路之回遠如此，當是時，豈不思歸乎，特以王事不可以不堅固，不敢狥私以廢公，是以內顧而傷悲也。臣勞於事而不自言，君探其情而代之言，上下之間，可謂各盡其道矣。<span class="book-name">傳</span>曰：「思歸者，私恩也。靡盬者，公義也。傷悲者，情思也。無私恩，非孝子也。無公義，非忠臣也。君子不以私害公，不以家事辭王事」。范氏曰：「臣之事上也，必先公而後私。君之勞臣也，必先恩而後義」。</small><br/>
　　四牡騑騑，嘽嘽<small about="#mwt37" typeof="mw:Transclusion">音灘</small>駱<small about="#mwt38" typeof="mw:Transclusion">音洛</small>馬<small about="#mwt39" typeof="mw:Transclusion">叶滿補反</small>。豈不懷歸，王事靡盬，不遑啟處。<br/>
　　<small about="#mwt40" typeof="mw:Transclusion">賦也。嘽嘽，衆盛之貌。白馬黑鬛曰駱。遑，暇。啟，跪。處，居也。</small><br/>
　　翩翩<small about="#mwt41" typeof="mw:Transclusion">音篇</small>者鵻<small about="#mwt42" typeof="mw:Transclusion">音隹</small>，載飛載下<small about="#mwt43" typeof="mw:Transclusion">叶後五反</small>，集于苞栩<small about="#mwt44" typeof="mw:Transclusion">音許</small>。王事靡盬，不遑將父。<br/>
　　<small about="#mwt45" typeof="mw:Transclusion">興也。翩翩，飛貌。鵻，夫不也，今鵓鳩也。凡鳥之短尾者，皆鵻屬。將，養也。<br/>
　　翩翩者鵻，猶或飛或下，而集於所安之處。今使人乃勞苦於外，而不遑養其父，此君人者所以不能自安，而深以為憂也。<span class="name">范氏</span>曰：「忠臣孝子之行役，未嘗不念其親。君之使臣，豈待其勞苦而自傷哉，亦憂其憂，如己而已矣。此聖人所以感人心也」</small><br/>
　　翩翩者鵻，載飛載止，集于苞杞<small about="#mwt46" typeof="mw:Transclusion">音起</small>。王事靡盬，不遑將母<small about="#mwt47" typeof="mw:Transclusion">叶滿彼反</small>。<br/>
　　<small typeof="mw:Transclusion">興也。杞，枸檵也。</small><br/>
　　駕彼四駱，載驟駸駸<small about="#mwt48" typeof="mw:Transclusion">音侵</small>。豈不懷歸，是用作歌，將母來諗<small about="#mwt49" typeof="mw:Transclusion">音審，叶深</small>。<br/>
　　<small typeof="mw:Transclusion">賦也。駸駸，驟貌。諗，告也。以其不獲養父母之情，而來告於君也，非使人作是歌也，設言其情以勞之耳。獨言將母者，因上章之文也。</small><br/>
　　<span class="book-name">四牡</span>五章，章五句。<br/>
　　<small about="#mwt51" typeof="mw:Transclusion">按<span class="book-name">序</span>言，此詩所以「勞使臣之來」，甚協詩意，故<span class="book-name">春秋傳</span>亦云，而<span class="book-name">外傳</span>以為章使臣之勤。所謂使臣，雖<span class="name">叔孫</span>之自稱，亦正合其本事也。但<span class="book-name">儀禮</span>又以為上下通用之樂，疑亦本為勞使臣而作，其後乃移以他用耳。</small><br/>
　　<span id="huang_huang_zhe_hua-n680" about="#mwt52" typeof="mw:Transclusion" class="header">皇皇者華</span><small about="#mwt53" typeof="mw:Transclusion">叶芳無反</small>，于彼原隰。駪駪<small about="#mwt54" typeof="mw:Transclusion">音莘</small>征夫，每懷靡及。<br/>
　　<small about="#mwt55" typeof="mw:Transclusion">興也。皇皇，猶煌煌也。華，草木之華也。高平曰原，下濕曰隰。駪駪，衆多疾行之貌。征夫，使臣與其屬也。懷，思也。<br/>
　　此遣使臣之詩也。君之使臣，固欲其宣上徳而達下情。而臣之受命，亦惟恐其無以副君之意也。故先王之遣使臣也，美其行道之勤，而述其心之所懷曰：彼皇皇之華，則于彼原隰矣。此騂騂然之征夫，則其所懷思，常若有所不及矣。蓋亦因以為戒，然其辭之婉而不迫如此。詩之忠厚，亦可見矣。</small><br/>
　　我馬維駒，六轡如濡。載馳載驅，周爰咨諏。<br/>
　　<small about="#mwt56" typeof="mw:Transclusion">賦也。如濡，鮮澤也。周，徧。爰，於也。咨諏，訪問也。<br/>
　　使臣自以每懷靡及，故廣詢博訪，以補其不及而盡其職也。<span class="name">程子</span>曰：「咨訪，使臣之大務」。</small><br/>
　　我馬維騏<small about="#mwt57" typeof="mw:Transclusion">音其</small>，六轡如絲<small about="#mwt58" typeof="mw:Transclusion">叶新齎反</small>。載馳載驅，周爰咨謀<small about="#mwt59" typeof="mw:Transclusion">叶莫悲反</small>。<br/>
　　<small typeof="mw:Transclusion">賦也。如絲，調忍也。謀，猶諏也，變文以協韻耳。下章放此。</small><br/>
　　我馬維駱，六轡沃<small about="#mwt60" typeof="mw:Transclusion">烏毒反</small>若。載馳載驅，周爰咨度<small about="#mwt61" typeof="mw:Transclusion">入聲</small>。<br/>
　　<small typeof="mw:Transclusion">賦也，沃若，猶如濡也。度，猶謀也。</small><br/>
　　我馬維駰<small about="#mwt62" typeof="mw:Transclusion">音因</small>，六轡既均。載馳載驅，周爰咨詢。<br/>
　　<small about="#mwt63" typeof="mw:Transclusion">賦也。陰白雜毛曰駰。均，調也。詢，猶度也。</small><br/>
　　<span class="book-name">皇皇者華</span>五章，章四句。<br/>
　　<small about="#mwt65" typeof="mw:Transclusion">按<span class="book-name">序</span>以此詩為「君遣使臣」。<span class="book-name">春秋</span>內、外<span class="book-name">傳</span>，皆云「君教使臣」，其說已見前篇。<span class="book-name">儀禮</span>亦見<span class="book-name">鹿鳴</span>，疑亦本為遣使臣而作，其後乃移以他用也。然<span class="name">叔孫穆子</span>所謂「君教使臣曰『每懷靡及』，諏謀度詢，必咨於周，敢不拜教」，可謂得詩之意矣。<span class="name">范氏</span>曰：「王者遣使於四方，教之以咨諏善道，將以廣聰明也。夫臣欲助其君之徳，必求賢以自助。故臣能從善，則可以善君矣。臣能聴諫，則可以諫君矣。未有不自治而能正君者也」。</small><br/>
　　<span id="chang_di_zhi_hua_e-n682" about="#mwt66" typeof="mw:Transclusion" class="header">常棣之華</span>，鄂<small about="#mwt67" typeof="mw:Transclusion">五各反</small>不韡韡<small about="#mwt68" typeof="mw:Transclusion">音偉</small>。凡今之人，莫如兄弟<small about="#mwt69" typeof="mw:Transclusion">待禮反</small>。<br/>
　　<small typeof="mw:Transclusion">興也。常棣，棣也，子如櫻桃，可食。鄂，鄂然外見之貌。不，猶豈不也。韡韡，光明貌。<br/>
　　此燕兄弟之樂歌。故言常棣之華，則其鄂然而外見者，豈不韡韡乎。凡今之人，則豈有如兄弟者乎。</small><br/>
　　死喪之威，兄弟孔懷<small about="#mwt70" typeof="mw:Transclusion">叶胡威反</small>。原隰裒<small about="#mwt71" typeof="mw:Transclusion">薄侯反</small>矣，兄弟求矣。<br/>
　　<small about="#mwt72" typeof="mw:Transclusion">賦也。威，畏。懷，思。裒，聚也。<br/>
　　言死喪之禍，他人所畏惡，惟兄弟為相恤耳。至於積尸裒聚於原野之間，亦惟兄弟為相求也。此詩蓋<span class="name">周公</span>既誅<span class="name">管</span>、<span class="name">蔡</span>而作，故此章以下，專以死喪、急難、鬥鬩之事為言，其志切，其情哀。乃處兄弟之變，如<span class="name">孟子</span>所謂「其兄關弓而射之，則己垂涕泣而道之」者。<span class="book-name">序</span>以為「閔<span class="name">管</span>、<span class="name">蔡</span>之失道」者，得之。而又以為<span class="name">文</span><span class="name">武</span>之詩，則誤矣。大抵舊說<span class="book-name">詩</span>之時世，皆不足信，舉此自相矛盾者，以見其一端，後不能悉辯也。</small><br/>
　　脊<small about="#mwt73" typeof="mw:Transclusion">音積</small>令<small about="#mwt74" typeof="mw:Transclusion">音零</small>在原，兄弟急難<small about="#mwt75" typeof="mw:Transclusion">叶泥沿反</small>。每有良朋，况也永歎<small about="#mwt76" typeof="mw:Transclusion">音灘，叶他涓反</small>。<br/>
　　<small typeof="mw:Transclusion">興也。脊令，雝渠，水鳥也。况，發語辭，或曰當作「怳」。<br/>
　　脊令飛則鳴，行則搖，有急難之意，故以起興。而言當此之時，雖有良朋，不過為之長歎息而已，力或不能相及也。<span class="place">東萊</span><span class="name">呂氏</span>曰：「疎其所親，而親其所疎，此失其本者也。故此詩反覆言朋友之不如兄弟，蓋示之以親疎之分，使之反循其本也。本心既得，則由親及疎，秩然有序。兄弟之親既篤，朋友之義亦敦矣。初非薄於朋友也，苟雜施而不孫，雖曰厚於朋友，如無原之水，朝滿夕除，胡可保哉。或曰：人之在難，朋友亦可以坐視與，曰『每有良朋，况也永歎』，則非不憂憫，但視『兄弟急難』，為有差等耳。詩人之辭，容有抑揚，然<span class="book-name">常棣</span><span class="name">周公</span>作也，聖人之言，小大高下皆宜，而前後左右不相悖。</small><br/>
　　兄弟鬩<small about="#mwt77" typeof="mw:Transclusion">許歷反</small>于牆，外禦其務<small about="#mwt78" typeof="mw:Transclusion"><span class="book-name">春秋傳</span>做「侮」，音侮</small>。每有良朋，烝<small about="#mwt79" typeof="mw:Transclusion">之承反</small>也無戎<small about="#mwt80" typeof="mw:Transclusion">叶而主反</small>。<br/>
　　<small typeof="mw:Transclusion">賦也。鬩，鬭狠也。禦，禁也。烝，發語聲。戎，助也。<br/>
　　言兄弟設有不幸鬭狠於內，然有外侮，則同心禦之矣。雖有良朋，豈能有所助乎。<span class="name">富辰</span>曰：「兄弟雖有小忿，不廢懿親」。</small><br/>
　　喪亂既平，既安且寧。雖有兄弟，不如友生<small about="#mwt81" typeof="mw:Transclusion">叶桑經反</small>。<br/>
　　<small typeof="mw:Transclusion">賦也。上章言患難之時，兄弟相救，非朋友可比。此章遂言安寧之後，乃有視兄弟不如友生者，悖理之甚也。</small><br/>
　　儐<small about="#mwt82" typeof="mw:Transclusion">賓胤反</small>爾籩豆，飲酒之飫<small about="#mwt83" typeof="mw:Transclusion">於慮反</small>。兄弟既具，和樂<small about="#mwt84" typeof="mw:Transclusion">音洛</small>且孺。<br/>
　　<small about="#mwt85" typeof="mw:Transclusion">賦也。儐，陳。飫，饜。具，俱也。孺，小兒之慕父母也。<br/>
　　言陳籩豆以醉飽，而兄弟有不具焉，則無與共享其樂矣。</small><br/>
　　妻子好<small about="#mwt86" typeof="mw:Transclusion">去聲</small>合，如鼓瑟琴。兄弟既翕<small about="#mwt87" typeof="mw:Transclusion">音吸</small>，和樂且湛<small about="#mwt88" typeof="mw:Transclusion">音耽，叶持林反</small>。<br/>
　　<small typeof="mw:Transclusion">賦也。翕，合也。<br/>
　　言妻子好合，如琴瑟之和，而兄弟有不合焉，則無以久其樂矣。</small><br/>
　　宜爾室家<small about="#mwt89" typeof="mw:Transclusion">叶古胡反</small>，樂爾妻帑<small about="#mwt90" typeof="mw:Transclusion">音奴</small>。是究是圖，亶其然乎。<br/>
　　<small about="#mwt91" typeof="mw:Transclusion">賦也。帑，子。究，窮。圖，謀。亶，信也。<br/>
　　宜爾室家者。兄弟具，而後樂且孺也。樂爾妻帑者，兄弟翕，而後樂且湛也。兄弟於人，其重如此，試以是究而圖之，豈不信其然乎。<span class="place">東萊</span><span class="name">呂氏</span>曰：「告人以兄弟之當親，未有不以為然者也，苟非『是究是圖』，實從事於此，則亦未有誠知其然者也。不誠知其然，則所知者特其名而已矣。凡學蓋莫不然」。</small><br/>
　　<span class="book-name">常棣</span>八章，章四句。<br/>
　　<small about="#mwt93" typeof="mw:Transclusion">此詩首章，略言至親莫如兄弟之意。次章乃以意外不測之事言之，以明兄弟之情，其切如此。三章但言急難，則淺於死喪矣。至於四章，則又以其情義之甚薄，而猶有所不能已者言之。其序若曰：不待死喪，然後相救，但有急難，便當相助。言又不幸而至於或有小忿，猶必共禦外侮。其所以言之者，雖若益輕以約，而所以著夫兄弟之義者，益深且切矣。至於五章，遂言安寧之後，乃謂兄弟不如友生，則是至親反為路人，而人道或幾乎息矣。故下兩章乃復極言兄弟之恩，異形同氣，死生苦樂，無適而不相須之意。卒章又申告之，使反覆窮極，而驗其信然。可謂委曲漸次，說盡人情矣，讀者宜深味之。</small><br/>
　　<span id="fa_mu_ding_ding-n684" about="#mwt94" typeof="mw:Transclusion" class="header">伐木丁丁</span><small about="#mwt95" typeof="mw:Transclusion">音爭</small>，鳥鳴嚶嚶<small about="#mwt96" typeof="mw:Transclusion">音鶯</small>。出自幽谷，遷于喬木。嚶其鳴矣，求其友聲。相<small about="#mwt97" typeof="mw:Transclusion">去聲</small>彼鳥矣，猶求友聲。矧伊人矣，不求友生<small about="#mwt98" typeof="mw:Transclusion">叶桑經反</small>。神之聴之，終和且平。<br/>
　　<small about="#mwt99" typeof="mw:Transclusion">興也。丁丁，伐木聲。嚶嚶，鳥聲之和也。幽，深。遷，升。喬，高。相，視。矧，况也。<br/>
　　此燕朋友故舊之樂歌。故以伐木之丁丁，興鳥鳴之嚶嚶，而言鳥之求友。遂以鳥之求友，喻人之不可無友也。人能篤朋友之好，則神之聴之，終和且平矣。</small><br/>
　　伐木許許<small about="#mwt100" typeof="mw:Transclusion">音虎</small>，釃<small about="#mwt101" typeof="mw:Transclusion">音師</small>酒有藇<small about="#mwt102" typeof="mw:Transclusion">音序</small>。既有肥羜<small about="#mwt103" typeof="mw:Transclusion">音苧</small>，以速諸父。寧適不來，微我弗顧<small about="#mwt104" typeof="mw:Transclusion">叶居五反</small>。於<small about="#mwt105" typeof="mw:Transclusion">音烏</small>粲洒<small about="#mwt106" typeof="mw:Transclusion">去聲</small>埽<small about="#mwt107" typeof="mw:Transclusion">去聲，叶蘇吼反</small>，陳饋八簋<small about="#mwt108" typeof="mw:Transclusion">叶己有反</small>。既有肥牡，以速諸舅。寧適不來，微我有咎。<br/>
　　<small about="#mwt109" typeof="mw:Transclusion">興也。許許，衆人共力之聲。<span class="book-name">淮南子</span>曰：舉大木者呼「邪許」。蓋舉重勸力之歌也。釃酒者，或以筐，或以草，泲之而去其糟也。<span class="book-name">禮</span>所謂「縮酌用茅」是也。藇，美貌。羜，未成羊也。速，召也。諸父，朋友之同姓而尊者也。微，無。顧，念也。於，歎辭。粲，鮮明貌。八簋，器之盛也。諸舅，朋友之異姓而尊者也。先諸父，而後諸舅者，親疎之殺也。咎，過也。<br/>
　　言具酒食以樂朋友如此，寧使彼適有故而不來，而無使我恩意之不至也。<span class="name">孔子</span>曰：「<span title="中庸·第十三章" class="source">所求乎朋友，先施之，未能也</span>。」此可謂能先施矣。</small><br/>
　　伐木于阪<small about="#mwt110" typeof="mw:Transclusion">叶孚臠反</small>，釃酒有衍。籩豆有踐<small about="#mwt111" typeof="mw:Transclusion">上聲</small>，兄弟無遠。民之失徳，乾餱<small about="#mwt112" typeof="mw:Transclusion">音侯</small>以愆<small about="#mwt113" typeof="mw:Transclusion">叶起淺反</small>。有酒湑<small about="#mwt114" typeof="mw:Transclusion">上聲</small>我，無酒酤<small about="#mwt115" typeof="mw:Transclusion">音古</small>我。坎坎鼓我，蹲蹲<small about="#mwt116" typeof="mw:Transclusion">音存</small>舞我。迨<small about="#mwt117" typeof="mw:Transclusion">音待</small>我暇<small about="#mwt118" typeof="mw:Transclusion">叶後五反</small>矣，飲此湑矣。<br/>
　　<small about="#mwt119" typeof="mw:Transclusion">興也。衍，多也。踐，陳列貌。兄弟，朋友之同儕者。無遠，皆在也。先諸舅而後兄弟者，尊卑之等也。乾餱，食之薄者也。愆，過也。湑，亦釃也。酤，買也。坎坎，擊鼔聲。蹲蹲，舞貌。迨，及也。<br/>
　　言人之所以至於失朋友之義者，非必有大故，或但以乾餱之薄不以分人，而至於有愆耳。故我於朋友，不計有無，但及閒暇，則飲酒以相樂也。</small><br/>
　　<span class="book-name">伐木</span>三章，章十二句。<br/>
　　<small about="#mwt121" typeof="mw:Transclusion"><span class="book-name">劉氏</span>曰：「此詩每章首輒云『伐木』，凡三云『伐木』，故知當為三章。舊作六章，誤矣」。今從其說正之。</small><br/>
　　<span id="tian_bao_ding_er_yi_kong_zhi_gu_bi_er_dan-n686" about="#mwt122" typeof="mw:Transclusion" class="header">天保定爾</span>，亦孔之固。俾爾單<small about="#mwt123" typeof="mw:Transclusion">音丹</small>厚，何福不除<small about="#mwt124" typeof="mw:Transclusion">去聲</small>。俾爾多益，以莫不庶。<br/>
　　<small about="#mwt125" typeof="mw:Transclusion">賦也。保，安也。爾，指君也。固，堅。單，盡也。除，除舊而生新也。庶，衆也。<br/>
　　人君以<span class="book-name">鹿鳴</span>以下五詩燕其臣，臣受賜者，歌此詩以答其君。言：天之安定我君，使之獲福如此也。</small><br/>
　　天保定爾，俾爾戩<small about="#mwt126" typeof="mw:Transclusion">音翦</small>穀。罄無不宜，受天百祿。降爾遐福，維日不足。<br/>
　　<small about="#mwt127" typeof="mw:Transclusion">賦也。<span class="name">聞人氏</span>曰：「戩，與翦同，盡也」。穀，善也。盡善云者，猶其曰「單厚」、「多益」也。罄，盡。遐，遠也。爾有以受天之祿矣，而又降爾以福。言天人之際，交相與也。<span class="book-name">書</span>所謂「昭受上帝，天其申命用休」，語意正如此。</small><br/>
　　天保定爾，以莫不興。如山如阜，如岡如陵。如川之方至，以莫不增。<br/>
　　<small about="#mwt128" typeof="mw:Transclusion">賦也。興，盛也。高平曰陸，大陸曰阜，大阜曰陵，皆高大之意。川之方至，言其盛長之未可量也。</small><br/>
　　吉蠲<small about="#mwt129" typeof="mw:Transclusion">音娟</small>為饎<small about="#mwt130" typeof="mw:Transclusion">音熾</small>，是用孝享<small about="#mwt131" typeof="mw:Transclusion">叶虛良反</small>。禴<small about="#mwt132" typeof="mw:Transclusion">音藥</small>祠烝嘗，于公先王。君曰卜爾，萬壽無疆。<br/>
　　<small about="#mwt133" typeof="mw:Transclusion">賦也。吉，言諏日擇士之善。蠲，言齊戒滌濯之潔。饎，酒食也。享，獻也。宗廟之祭，春曰祠，夏曰禴，秋曰嘗，冬曰烝。公，先公也，謂<span class="name">后稷</span>以下，至<span class="name">公叔祖類</span>也。先王，<span class="name">大王</span>以下也。君，通謂先公先王也。卜，猶期也。此尸傳神意，以嘏主人之辭。<span class="name">文王</span>時，<span class="dynasty">周</span>未有曰「先王」者，此必<span class="name">武王</span>以後所作也。</small><br/>
　　神之弔<small about="#mwt134" typeof="mw:Transclusion">音的</small>矣，詒<small about="#mwt135" typeof="mw:Transclusion">音怡</small>爾多福<small about="#mwt136" typeof="mw:Transclusion">叶筆力反</small>。民之質矣，日用飲食。群黎百姓，徧為爾徳。<br/>
　　<small about="#mwt137" typeof="mw:Transclusion">賦也。弔，至也。神之至矣，猶言祖考來格也。詒，遺。質，實也。言其質實無偽，日用飲食而已。群，衆也。黎，黑也。猶<span class="dynasty">秦</span>言「黔首」也。百姓，庶民也。為爾徳者，言則而象之，猶助爾而為徳也。</small><br/>
　　如月之恒，如日之升。如南山之壽，不騫<small about="#mwt138" typeof="mw:Transclusion">音牽</small>不崩。如松柏之茂，無不爾或承。<br/>
　　<small about="#mwt139" typeof="mw:Transclusion">賦也。恒，弦。升，出也。月上弦而就盈，日始出而就明。騫，虧也。承，繼也。言舊葉將落的，而新葉已生，相繼而長茂也。</small><br/>
　　<span class="book-name">天保</span>六章，章六句。<br/>
　　<span id="cai_wei_liu_zhang_zhang_ba_ju-n688" about="#mwt163" typeof="mw:Transclusion" class="header">采薇采薇</span>，薇亦作<small about="#mwt141" typeof="mw:Transclusion">叶則故反</small>止。曰歸曰歸，歲亦莫<small about="#mwt142" typeof="mw:Transclusion">音暮</small>止。靡室靡家<small about="#mwt143" typeof="mw:Transclusion">叶古乎反</small>，<span class="name">玁<small about="#mwt144" typeof="mw:Transclusion">音險</small>狁</span><small about="#mwt145" typeof="mw:Transclusion">音允</small>之故。不遑啟居，<span class="name">玁狁</span>之故。<br/>
　　<small about="#mwt146" typeof="mw:Transclusion">興也。薇，菜名。作，生出地也。莫，晚。靡，無也。<span class="name">玁狁</span>，北狄也。遑，暇。啟，跪也。<br/>
　　此遣戍役之詩，以其出戍之時，采薇以食，而念歸期之遠也。故為其自言，而以采薇起興曰：采薇采薇，則薇亦作止矣。曰歸曰歸，則歲亦莫止矣。然凡此所以使我舍其室家而不暇啟居者，非上之人故為是以苦我也，直以<span class="name">玁狁</span>侵陵之故，有所不得已而然耳。蓋叙其勤苦悲傷之情，而又風以義也。<span class="name">程子</span>曰：「毒民不由其上，則人懷敵愾之心矣」。又曰：「古者戍役，兩朞而還。今年春莫行，明年夏代者至，復留備秋，至過十一月而歸，又明年中春至，春莫遣次戍者。每秋與冬初，兩番戍者，皆在疆圉，如今之防秋也」。</small><br/>
　　采薇采薇，薇亦柔止。曰歸曰歸，心亦憂止。憂心烈烈，載飢載渴<small about="#mwt147" typeof="mw:Transclusion">叶巨烈反</small>。我戍未定，靡使歸聘。<br/>
　　<small about="#mwt148" typeof="mw:Transclusion">興也。柔，始生而弱也。烈烈，憂貌。載，則也。定，止。聘，問也。<br/>
　　言戍人念歸期之遠，而憂勞之甚。然戍事未已，則無人可使歸而問其室家之安否也。</small><br/>
　　采薇采薇，薇亦剛止。曰歸曰歸，歲亦陽止。王事靡盬，不遑啟處。憂心孔疚<small about="#mwt149" typeof="mw:Transclusion">叶訖力反</small>，我行不來<small about="#mwt150" typeof="mw:Transclusion">叶六直反</small>。<br/>
　　<small typeof="mw:Transclusion">興也。剛，既成而剛也。陽，十月也。時純陰用事，嫌於無陽，故名之曰陽月也。孔，甚。疚，病也。來，歸也。此見士之竭力致死，無還心也。</small><br/>
　　彼爾維何，維常之華<small about="#mwt151" typeof="mw:Transclusion">叶芳無反</small>。彼路斯何，君子之車<small about="#mwt152" typeof="mw:Transclusion">叶尺奢反</small>。戎車既駕，四牡業業。豈敢定居，一月三捷。<br/>
　　<small about="#mwt153" typeof="mw:Transclusion">興也。爾，華盛貌。常，常棣也。路，戎車也。君子，謂將帥也。業業，壮也。捷，勝也。<br/>
　　彼爾然而盛者，常棣之華也。彼路車者，君子之車也。戎車既駕，而四牡盛矣。則何敢以定居乎，庶乎一月之間，三戰而三捷爾。</small><br/>
　　駕彼四牡，四牡騤騤<small about="#mwt154" typeof="mw:Transclusion">求龜反</small>。君子所依，小人所腓<small about="#mwt155" typeof="mw:Transclusion">音肥</small>。四牡翼翼，象弭<small about="#mwt156" typeof="mw:Transclusion">音米</small>魚服<small about="#mwt157" typeof="mw:Transclusion">叶蒲比反</small>。豈不日戒<small about="#mwt158" typeof="mw:Transclusion">叶訖力反</small>，<span class="name">玁狁</span>孔棘。<br/>
　　<small about="#mwt159" typeof="mw:Transclusion">賦也。騤騤，强也。依，猶乗也。腓，猶芘也。<span class="name">程子</span>曰：「腓，隨動也，如足之腓，足動則隨而動也」。翼翼，行列整治之状。象弭，以象骨飾弓弰也。魚，獸名，似猪，東海有之，其皮背上斑文，腹下純青，可為弓鞬矢服也。戒，警。棘，急也。<br/>
　　言戎車者，將帥之所依乗，戍役之所芘倚。且其行列整冶，而器械精好如此，豈不日相警戒乎。<span class="name">玁狁</span>之難甚急，誠不可以忘備也。</small><br/>
　　昔我往矣，楊柳依依。今我來思，雨<small about="#mwt160" typeof="mw:Transclusion">去聲</small>雪霏霏<small about="#mwt161" typeof="mw:Transclusion">芳菲反</small>。行道遲遲，載渴載飢。我心傷悲，莫知我哀<small about="#mwt162" typeof="mw:Transclusion">叶於希反</small>。<br/>
　　<small typeof="mw:Transclusion">賦也。楊柳，蒲柳也。霏霏，雪甚貌。遲遲，長遠也。<br/>
　　此章又設為役人預自道其歸時之事，以見其勤勞之甚也。<span class="name">程子</span>曰：「此皆極道其勞苦憂傷之情也。上能察其情，則雖勞而不怨，雖憂而能勵矣」。<span class="name">范氏</span>曰：「予於<span class="book-name">采薇</span>，見先王以人道使人，後世則牛羊而已矣」。</small><br/>
　　<span class="book-name">采薇</span>六章，章八句。<br/>
　　<span id="chu_che_liu_zhang_zhang_ba_ju-n689" about="#mwt190" typeof="mw:Transclusion" class="header">我出我車</span>，于彼牧<small about="#mwt164" typeof="mw:Transclusion">叶莫狄反</small>矣。自天子所，謂我來<small about="#mwt165" typeof="mw:Transclusion">叶六直反</small>矣。召彼僕夫，謂之載<small about="#mwt166" typeof="mw:Transclusion">叶節力反</small>矣。王事多難<small about="#mwt167" typeof="mw:Transclusion">去聲</small>，維其棘矣。<br/>
　　<small about="#mwt168" typeof="mw:Transclusion">賦也。牧，郊外也。自，從也。天子，<span class="dynasty">周</span>王也。僕夫，御夫也。<br/>
　　此勞還率之詩。追言其始受命出征之時，出車於郊外，而語其人曰：我受命於天子之所而來。於是乎召僕夫，使之載其車以行，而戒之曰：王事多難，是行也，不可以緩矣。</small><br/>
　　我出我車，于彼郊<small about="#mwt169" typeof="mw:Transclusion">音高</small>矣。設此旐<small about="#mwt170" typeof="mw:Transclusion">音兆</small>矣，建彼旄<small about="#mwt171" typeof="mw:Transclusion">音毛</small>矣。彼旟<small about="#mwt172" typeof="mw:Transclusion">音餘</small>旐斯，胡不旆旆<small about="#mwt173" typeof="mw:Transclusion">叶蒲昧反</small>。憂心悄悄，僕夫况瘁<small about="#mwt174" typeof="mw:Transclusion">音悴</small>。<br/>
　　<small typeof="mw:Transclusion">賦也。郊在牧內，蓋前軍已至牧，而後軍猶在郊也。設，陳也。龜蛇曰旐。建，立也。旄，注旄於旗干之首也。鳥隼曰旟。鳥隼龜蛇，<span class="book-name">曲僼</span>所謂「前朱雀而後玄武」也。<span class="name">楊氏</span>曰：「師行之法，四方之星各隨其方，以為左右前後。進退有度，各司其局，則士無失伍離次矣」。旆旆，飛揚之貌。悄悄，憂貌。况，茲也，或云當作「怳」。<br/>
　　言出車在郊，建設旗幟，彼旗幟者，豈不旆旆而飛揚乎。但將帥方以任大責重為憂，而僕夫亦為之恐懼而憔悴耳。<span class="place">東萊</span><span class="name">呂氏</span>曰：「古者出師，以喪禮處之。命下之日，士皆泣涕。<span class="name">夫子</span>之言行三軍，亦曰『<span title="論語·述而第七：
子謂顏淵曰：「用之則行，舍之則藏，唯我與爾有是夫。」子路曰：「子行三軍，則誰與。」子曰：「暴虎馮河，死而無悔者，吾不與也。必也臨事而懼，好謀而成者也。」" class="source">臨事而懼</span>』，皆此意也」。</small><br/>
　　王命<span class="name">南仲</span>，往城于<span class="place">方</span>。出車彭彭<small about="#mwt175" typeof="mw:Transclusion">叶鋪郎反</small>，旂旐央央。天子命我，城彼<span class="place">朔方</span>。赫赫<span class="name">南仲</span>，<span class="name">玁狁</span>于襄。<br/>
　　<small about="#mwt176" typeof="mw:Transclusion">賦也。王，<span class="dynasty">周</span>王也。<span class="name">南仲</span>，此時大將也。<span class="place">方</span>，<span class="place">朔方</span>，今<span class="place">靈</span>、<span class="place">夏</span>等州之地。彭彭，衆盛貌。交龍為旂，此所謂「左青龍」也。央央，鮮明也。赫赫，威名光顯也。襄，除也，或曰上也，與「<span title="書經·堯典：湯湯洪水方割，蕩蕩懷山襄陵，浩浩滔天。" class="source">懷山襄陵</span>」之「襄」同，言勝之也。<br/>
　　<span class="place">東萊</span><span class="name">呂氏</span>曰：「大將傳天子之命以令軍衆，於是車馬衆盛，旂旐鮮明，威靈氣焰，赫然動人矣。兵事以哀敬為本，而所尚則威。二章之戒懼，三章之奮揚，並行而不相悖也」。<span class="name">程子</span>曰：「城<span class="place">朔方</span>而<span class="name">玁狁</span>之難除，禦戎狄之道，守備為本，不以攻戰為先也」。</small><br/>
　　昔我往矣，黍稷方華<small about="#mwt177" typeof="mw:Transclusion">叶芳無反</small>。今我來思，雨雪載塗。王事多難，不遑啟居，豈不懷歸，畏此簡書。<br/>
　　<small about="#mwt178" typeof="mw:Transclusion">賦也。華，盛也。塗，凍釋而泥塗也。簡書，戒命也。鄰國有急，則以簡書相戒命也。或曰：簡書，䇿命臨遣之辭也。<br/>
　　此言其既歸在塗，而本其往時所見，與今還時所遭，以見其出之久也。<span class="place">東萊</span><span class="name">呂氏</span>曰：「<span class="book-name">采薇</span>之所謂『往』，遣戍時也，此詩之所謂『往』，在道時也。<span class="book-name">采薇</span>之所謂『來』，戍畢時也，此詩之所謂『來』，歸而在道時也」。</small><br/>
　　喓喓<small about="#mwt179" typeof="mw:Transclusion">音腰</small>草蟲，趯趯<small about="#mwt180" typeof="mw:Transclusion">音剔</small>阜螽。未見君子，憂心忡忡<small about="#mwt181" typeof="mw:Transclusion">音充</small>。既見君子，我心則降<small about="#mwt182" typeof="mw:Transclusion">音杭，叶胡攻反</small>。赫赫<span class="name">南仲</span>，薄伐<span class="name">西戎</span>。<br/>
　　<small about="#mwt183" typeof="mw:Transclusion">賦也。此言將帥之出征也，其室家感時物之變而念之。以為未見而憂之如此，必既見然後心可降耳。然此<span class="name">南仲</span>今何在乎，方往伐<span class="name">西戎</span>而未歸也，豈既却<span class="name">玁狁</span>，而還師以伐<span class="name">昆夷</span>也與。薄之為言聊也，蓋不勞餘力矣。</small><br/>
　　春日遲遲，卉<small about="#mwt184" typeof="mw:Transclusion">音諱</small>木萋萋<small about="#mwt185" typeof="mw:Transclusion">音妻</small>。倉庚喈喈<small about="#mwt186" typeof="mw:Transclusion">音皆，叶居奚反</small>，采蘩祁祁。執訊<small about="#mwt187" typeof="mw:Transclusion">音信</small>獲醜，薄言還<small about="#mwt188" typeof="mw:Transclusion">音旋</small>歸。赫赫<span class="name">南仲</span>，<span class="name">玁狁</span>于夷。<br/>
　　<small about="#mwt189" typeof="mw:Transclusion">賦也。卉，草也。萋萋，盛貌。倉庚，黃鸝也。喈喈，聲之和也。訊，其魁首當訊問者也。醜，徒衆也。夷，平也。<br/>
　　<span class="name">歐陽氏</span>曰：「述其歸時，春日暄妍，草木榮茂，而禽鳥和鳴。於此之時，執訊獲醜而歸，豈不樂哉」。<span class="name">鄭氏</span>曰：「此詩亦伐<span class="name">西戎</span>，獨言平<span class="name">玁狁</span>者，<span class="name">玁狁</span>大，故以為始，以為終」。</small><br/>
　　<span class="book-name">出車</span>六章，章八句。<br/>
　　<span id="di_du_si_zhang_zhang_qi_ju-n690" about="#mwt205" typeof="mw:Transclusion" class="header">有杕<small about="#mwt191" typeof="mw:Transclusion">音第</small>之杜</span>，有睆<small about="#mwt192" typeof="mw:Transclusion">音莞</small>其實。王事靡盬，繼嗣我日。日月陽止，女心傷止，征夫遑止。<br/>
　　<small about="#mwt193" typeof="mw:Transclusion">賦也。睆，實貌。嗣，續也。陽，十月也。遑，暇也。<br/>
　　此勞還役之詩。故追述其未還之時，室家感於時物之變而思之曰：特生之杜，有睆其實，則秋冬之交矣。而征夫以王事出，乃以日繼日，而無休息之期。至於十月，可以歸而猶不至，故女心悲傷而曰：征夫亦可以暇矣，曷為而不歸哉。或曰興也。下章放此。</small><br/>
　　有杕之杜，其葉萋萋。王事靡盬，我心傷悲。卉木萋止，女心悲止，征夫歸止。<br/>
　　<small about="#mwt194" typeof="mw:Transclusion">賦也。萋萋，盛貌。春將暮之時也。歸止，可以歸也。</small><br/>
　　陟彼北山，言采其杞。王事靡盬，憂我父母<small about="#mwt195" typeof="mw:Transclusion">叶滿洧反</small>。檀車幝幝<small about="#mwt196" typeof="mw:Transclusion">音闡</small>，四牡痯痯<small about="#mwt197" typeof="mw:Transclusion">音管，叶古轉反</small>，征夫不遠。<br/>
　　<small about="#mwt198" typeof="mw:Transclusion">賦也。檀木堅，宜為車。幝幝，敝貌。痯痯，罷貌。<br/>
　　登山采杞，則春已暮而杞可食矣。蓋託以望其君子，而念其以王事詒父母之憂也。然檀車之堅而敝矣，四牡之壯而罷矣，則征夫之歸，亦不遠矣。</small><br/>
　　匪載匪來<small about="#mwt199" typeof="mw:Transclusion">叶六直反</small>，憂心孔疚<small about="#mwt200" typeof="mw:Transclusion">叶訖力反</small>。期逝不至<small about="#mwt201" typeof="mw:Transclusion">叶朱力反</small>，而多為恤。卜筮偕<small about="#mwt202" typeof="mw:Transclusion">叶舉里反</small>止，會言近<small about="#mwt203" typeof="mw:Transclusion">叶渠紀反</small>止，征夫邇止。<br/>
　　<small about="#mwt204" typeof="mw:Transclusion">賦也。載，裝。疚，病。逝，往。恤，憂。偕，俱。會，合也。<br/>
　　言征夫不装載而來歸，固已使我念之而甚病矣。况歸期已過而猶不至，則使我多為憂恤，宜如何哉。故且卜且筮，相襲俱作，合言於繇，而皆曰近矣，則征夫其亦邇而將至矣。<span class="name">范氏</span>曰：「以卜筮終之，言思之切而無所不為也」。</small><br/>
　　<span class="book-name">杕杜</span>四章，章七句。<br/>
　　<small about="#mwt206" typeof="mw:Transclusion"><span class="name">鄭氏</span>曰：「遣將帥及戍役，同歌同時，欲其同心也。反而勞之，異歌異日，殊尊卑也。<span class="book-name">記</span>曰：『賜君子小人不同日』，此其義也」。<span class="name">王氏</span>曰：「出而用兵，則均服同食，一衆心也。入而振旅，則殊尊卑，辨貴賤，定衆志也」。<span class="name">范氏</span>曰：「<span class="book-name">出車</span>勞率，故美其功。<span class="book-name">杕杜</span>勞衆，故極其情。先王以己之心為人之心，故能曲盡其情，使民忘其死以忠於上也」。</small><br/>
　　<span id="nan_gai-n691" about="#mwt207" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#nan_gai-n691" class="mw-selflink-fragment">南陔</a></span><small about="#mwt208" typeof="mw:Transclusion">此笙詩也有聲無辭舊在魚麗之後以儀禮考之其篇次當在此今正之說見華黍</small>鹿鳴之什十篇一篇無辭凡四十六章二百九十七句<br/>
　　<span id="bai_hua_zhi_shen_er_zhi_er-n692" about="#mwt209" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#bai_hua_zhi_shen_er_zhi_er-n692" class="mw-selflink-fragment">白華之什二之二</a></span><small about="#mwt210" typeof="mw:Transclusion">毛公以南陔以下三篇無辭故升魚麗以足鹿鳴什數而附笙詩三篇於其後因以南有嘉魚為次什之首今悉依儀禮正之</small><br/>
　　<span id="bai_hua-n693" about="#mwt211" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#bai_hua-n693" class="mw-selflink-fragment">白華</a></span><small about="#mwt212" typeof="mw:Transclusion">笙詩也說見上下篇</small><br/>
　　<span id="hua_shu-n694" about="#mwt213" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#hua_shu-n694" class="mw-selflink-fragment">華黍</a></span><small about="#mwt214" typeof="mw:Transclusion">亦笙詩也鄉飲酒禮鼓瑟而歌鹿鳴四牡皇皇者華然後笙入堂下磬南北面立樂南陔白華華泰燕禮亦鼓瑟而歌鹿鳴四牡皇華然後笙入立于縣中奏南陔白華華黍南陔以下今無以考其名篇之義然曰笙曰樂曰奏而不言歌則有聲而無辭明矣所以知其篇第在此者意古經篇題之下必冇譜焉如投壺魯鼔薛鼔之節而亡之耳</small><br/>
　　<span id="yu_li-n695" about="#mwt215" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#yu_li-n695" class="mw-selflink-fragment">魚麗</a></span><small about="#mwt216" typeof="mw:Transclusion">音離</small>于罶<small about="#mwt217" typeof="mw:Transclusion">音柳與酒叶</small>鱨<small about="#mwt218" typeof="mw:Transclusion">音常</small>鯊<small about="#mwt219" typeof="mw:Transclusion">音沙叶蘇何反</small>君子有酒旨且多<small about="#mwt220" typeof="mw:Transclusion">興也麗歷也罶以曲薄為笱而承梁之空者也鱨揚也今黃頰魚是也似燕頭魚身形厚而長大頰骨正黃魚之大而有力解飛者鯊鮀也魚狹而小常張口吹沙故又名吹沙君子指主人旨且多旨而又多也○此燕饗通用之樂歌即燕饗所薦之羞而極道其美且多見主人禮意之勤以優賓也或曰賦也下二章放此</small>○魚麗于罶魴鱧<small about="#mwt221" typeof="mw:Transclusion">音禮</small>君子有酒多且旨<small about="#mwt222" typeof="mw:Transclusion">興也鱧鮦也又曰鯇也</small>○魚麗于罶鰋<small about="#mwt223" typeof="mw:Transclusion">音偃</small>鯉君子有酒旨且有<small about="#mwt224" typeof="mw:Transclusion">叶羽已反○興也鰋鮎也有猶多也</small>物其多矣維其嘉<small about="#mwt225" typeof="mw:Transclusion">叶居何反</small>矣<small about="#mwt226" typeof="mw:Transclusion">賦也</small>○物其旨矣維其偕<small about="#mwt227" typeof="mw:Transclusion">叶舉里反</small>矣<small about="#mwt228" typeof="mw:Transclusion">賦也</small>○物其有<small about="#mwt229" typeof="mw:Transclusion">叶月已反</small>矣維其時<small about="#mwt230" typeof="mw:Transclusion">叶上紙反</small>矣<small about="#mwt231" typeof="mw:Transclusion">賦也蘇氏曰多則患其不嘉旨則患其不齊有則患其不時今多而能嘉旨而能齊冇而能時言曲全也</small><br/>
　　魚麗六章三章章四句三章章二句<small about="#mwt232" typeof="mw:Transclusion">按儀禮鄉飲酒及燕禮前樂既畢皆聞歌魚麗笙由庚歌南冇嘉魚笙崇丘歌南山有臺笙由儀閒代也言一歌一吹也然則此六者蓋一時之詩而皆為燕饗賓客上下通用之樂毛公分魚麗以足前什而說者不察遂分魚麗以上為文武詩嘉魚以下為成王詩其失甚矣</small><br/>
　　<span id="you_geng-n696" about="#mwt233" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#you_geng-n696" class="mw-selflink-fragment">由庚</a></span><small about="#mwt234" typeof="mw:Transclusion">此亦笙詩說見魚麗</small><br/>
　　<span id="nan_you_jia_yu_zheng_ran_zhao_zhao-n697" about="#mwt235" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#nan_you_jia_yu_zheng_ran_zhao_zhao-n697" class="mw-selflink-fragment">南有嘉魚烝然罩罩</a></span><small about="#mwt236" typeof="mw:Transclusion">音笟</small>君子有酒嘉賓式燕以樂<small about="#mwt237" typeof="mw:Transclusion">音洛叶五教反○興也南謂江漢之間嘉魚鯉質鱒鱗肌肉甚美出於沔南之丙穴烝然發語聲也罩篧也編細竹以罩魚者也重言罩罩非一之辭也○此亦燕饗通用之樂故其辭曰南冇嘉魚則必烝然而罩罩之矣君子有酒則必與嘉賓共之而式燕以樂矣此亦因所薦之物而道達主人樂賓之意也</small>○南有嘉魚烝然汕汕<small about="#mwt238" typeof="mw:Transclusion">音訕</small>君子有酒嘉賓式燕以衎<small about="#mwt239" typeof="mw:Transclusion">音看○興也汕樔也以薄汕魚也衎樂也</small>○南有樛<small about="#mwt240" typeof="mw:Transclusion">音鳩</small>木甘瓠<small about="#mwt241" typeof="mw:Transclusion">音護</small>纍<small about="#mwt242" typeof="mw:Transclusion">音雷</small>之君子有酒嘉賓式燕綏之<small about="#mwt243" typeof="mw:Transclusion">興也○東萊呂氏曰瓠有甘有苦甘瓠則可食者也樛木下垂而美實纍之固結而不可解也愚謂此興之取義者似比而實興也</small>○翩翩者鵻<small about="#mwt244" typeof="mw:Transclusion">之誰反</small>烝然來<small about="#mwt245" typeof="mw:Transclusion">叶六直反</small>思君子有酒嘉賓式燕又<small about="#mwt246" typeof="mw:Transclusion">叶夷昔反</small>思<small about="#mwt247" typeof="mw:Transclusion">興也此興之全不取義者也思語辭也又既燕而又燕以見其至誠有加而無已也或曰又思言其又思念而不忘也</small><br/>
　　<span id="nan_you_jia_yu_si_zhang_zhang_si_ju-n698" about="#mwt248" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#nan_you_jia_yu_si_zhang_zhang_si_ju-n698" class="mw-selflink-fragment">南有嘉魚四章章四句</a></span><small about="#mwt249" typeof="mw:Transclusion">說見魚麗</small><br/>
　　<span id="chong_qiu-n699" about="#mwt250" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#chong_qiu-n699" class="mw-selflink-fragment">崇丘</a></span><small about="#mwt251" typeof="mw:Transclusion">說見魚麗</small><br/>
　　<span id="nan_shan_you_tai-n700" about="#mwt252" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#nan_shan_you_tai-n700" class="mw-selflink-fragment">南山有臺</a></span><small about="#mwt253" typeof="mw:Transclusion">叶田飴反</small>北山有萊<small about="#mwt254" typeof="mw:Transclusion">叶陵之反</small>樂<small about="#mwt255" typeof="mw:Transclusion">音洛</small>只<small about="#mwt256" typeof="mw:Transclusion">音紙</small>君子邦家之基樂只君子萬壽無期<small about="#mwt257" typeof="mw:Transclusion">興也臺夫須即莎草也萊草名葉香可食者也君子指賓客也○此亦燕饗通用之樂故其辭曰南山則有臺矣比山則有萊矣樂只君子則邦家之基矣樂只君子則萬壽無期矣所以道達主人尊賓之意美其徳而祝其壽也</small>○南山有桑北山有楊樂只君子邦家之光樂只君子萬壽無疆<small about="#mwt258" typeof="mw:Transclusion">興也</small>○南山有杞北山有李樂只君子民之父母<small about="#mwt259" typeof="mw:Transclusion">叶滿彼反</small>樂只君子徳音不已<small about="#mwt260" typeof="mw:Transclusion">興也杞樹如樗一名狗骨</small>○南山有栲<small about="#mwt261" typeof="mw:Transclusion">音考叶音口</small>北山有杻<small about="#mwt262" typeof="mw:Transclusion">音紐</small>樂只君子遐不眉壽<small about="#mwt263" typeof="mw:Transclusion">叶直酉反</small>樂只君子徳音是茂<small about="#mwt264" typeof="mw:Transclusion">叶莫口反○興也栲山樗杻檍也遐何通眉壽秀眉也</small>○南山有枸<small about="#mwt265" typeof="mw:Transclusion">音矩</small>北山有楰<small about="#mwt266" typeof="mw:Transclusion">音庾</small>樂只君子遐不黃耇<small about="#mwt267" typeof="mw:Transclusion">音苟叶果五反</small>樂只君子保艾<small about="#mwt268" typeof="mw:Transclusion">五蓋反</small>爾後<small about="#mwt269" typeof="mw:Transclusion">叶下五反○興也枸枳枸樹高大似白楊有子著枝端大如指長數寸噉之甘美如飴八月熟亦名木蜜楰鼠梓樹葉木理如楸亦名苦楸黃老人髮復黃也耇老人面凍梨色如浮垢也保安艾養也</small><br/>
　　<span id="nan_shan_you_tai_wu_zhang_zhang_liu_ju-n701" about="#mwt270" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#nan_shan_you_tai_wu_zhang_zhang_liu_ju-n701" class="mw-selflink-fragment">南山有臺五章章六句</a></span><small about="#mwt271" typeof="mw:Transclusion">說見魚麗</small><br/>
　　<span id="you_yi-n702" about="#mwt272" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#you_yi-n702" class="mw-selflink-fragment">由儀</a></span><small about="#mwt273" typeof="mw:Transclusion">說見魚麗</small><br/>
　　<span id="liao-n703" about="#mwt274" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#liao-n703" class="mw-selflink-fragment">蓼</a></span><small about="#mwt275" typeof="mw:Transclusion">音六</small>彼蕭斯零露湑<small about="#mwt276" typeof="mw:Transclusion">上聲</small>兮既見君子我心寫<small about="#mwt277" typeof="mw:Transclusion">叶想羽反</small>兮燕笑語兮是以有譽處兮<small about="#mwt278" typeof="mw:Transclusion">興也蓼長大貌蕭蒿也湑湑然蕭上露貌君子指諸侯也寫輸寫也燕謂燕飲譽善聲也處安樂也蘇氏曰譽豫通凡詩之譽皆言樂也亦通○諸侯朝於天子天子與之燕以示慈惠故歌此詩言蓼彼蕭斯則零露湑然矣既見君子則我心輸寫而無留恨矣是以燕笑語而有譽處也其曰既見蓋於其初燕而歌之也</small>○蓼彼蕭斯零露瀼瀼<small about="#mwt279" typeof="mw:Transclusion">音壤</small>既見君子為龍為光其徳不爽<small about="#mwt280" typeof="mw:Transclusion">叶師荘反</small>壽考不忘<small about="#mwt281" typeof="mw:Transclusion">興也瀼瀼露蕃貌龍寵也為龍為光喜其徳之辭也爽差也其徳不爽則壽考不忘矣褒美而祝頌之又因以勸戒之也</small>○蓼彼蕭斯零露泥泥<small about="#mwt282" typeof="mw:Transclusion">音你</small>既見君子孔燕豈弟宜兄宜弟令徳壽豈<small about="#mwt283" typeof="mw:Transclusion">音愷叶去禮反○興也泥泥露濡貌孔甚豈樂弟易也宜兄宜弟猶曰宜其家人蓋諸侯繼世而立多疑忌其兄弟如晉詛無畜群公子秦鉞懼選之類故以宜其兄弟美之亦所以警戒之也壽豈壽而且樂也</small>○蓼彼蕭斯零露濃濃<small about="#mwt284" typeof="mw:Transclusion">音農</small>既見君子鞗<small about="#mwt285" typeof="mw:Transclusion">音條</small>革沖沖<small about="#mwt286" typeof="mw:Transclusion">音蟲</small>和鸞雝雝萬福攸同<small about="#mwt287" typeof="mw:Transclusion">興也濃濃厚貌鞗轡也革轡首也馬轡所把之外冇餘而垂者也沖沖垂貌和鸞皆鈴也在軾曰和在鑣曰鸞皆諸侯車馬之飾也庭燎亦以君子日諸侯而稱其鸞旂之美正此類也攸所同聚也</small><br/>
　　<span id="liao_xiao_si_zhang_zhang_liu_ju-n704" about="#mwt288" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#liao_xiao_si_zhang_zhang_liu_ju-n704" class="mw-selflink-fragment">蓼蕭四章章六句</a></span><br/>
　　湛湛<small about="#mwt289" typeof="mw:Transclusion">上聲</small>露斯匪陽不晞<small about="#mwt290" typeof="mw:Transclusion">音希</small>厭厭<small about="#mwt291" typeof="mw:Transclusion">平聲</small>夜飲不醉無歸<small about="#mwt292" typeof="mw:Transclusion">興也湛湛露盛貌陽日晞乾也厭厭安也亦久也足也夜飲私燕也燕禮宵則兩階及庭門皆設大燭焉○此亦天子燕諸侯之詩言湛湛露斯非日則不晞以興厭厭夜飲不醉則不歸蓋於其夜飲之終而歌之也</small>○湛湛露斯在彼豐草厭厭夜飲在宗載考<small about="#mwt293" typeof="mw:Transclusion">興也豐茂也夜飲必於宗室蓋路寢之屬也考成也</small>○湛湛露斯在彼杞棘顯允君子莫不令徳<small about="#mwt294" typeof="mw:Transclusion">興也顯明允信也君子指諸侯為賓者也令善也令徳謂其飲多而不亂徳足以將之也</small>○其桐其椅<small about="#mwt295" typeof="mw:Transclusion">音醫</small>其實離離豈弟君子莫不令儀<small about="#mwt296" typeof="mw:Transclusion">興也離離垂也令儀言醉而不喪其威儀也</small><br/>
　　<span id="zhan_lu_si_zhang_zhang_si_ju-n705" about="#mwt297" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷4#zhan_lu_si_zhang_zhang_si_ju-n705" class="mw-selflink-fragment">湛露四章章四句</a></span><small about="#mwt298" typeof="mw:Transclusion">春秋傳甯武子曰諸侯朝正於王王宴樂之於是賦湛露曽氏曰前兩章言厭厭夜飲後兩章言令徳令儀雖過三爵亦可謂不繼以淫矣</small><br/>
　　白華之什十篇五篇無辭凡二十三章一百四句<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
　　詩經集傳卷四</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c10_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
