<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷八</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid var(--border-subtle,#8888aa);border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:var(--background-color-neutral-subtle,#f7f8ff);color:var(--color-base,#202122)}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid var(--border-subtle,#8888aa)}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:var(--background-color-neutral-subtle,#f7f8ff);color:var(--color-base,#202122);border:2px solid var(--border-subtle,#8888aa);text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;color:inherit;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border:2px solid var(--border-color-error,#b22222);background-color:var(--background-color-error-subtle,#ffeeee);color:var(--color-base,#202122)}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border:2px solid var(--border-color-error,#b22222);color:var(--color-base,#202122)}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" data-mw-parsoid-version="0.20.0.0-alpha16" data-mw-html-version="2.8.0" xml:lang="zh"><section data-mw-section-id="0"><table style="width:100%; margin-top:0px;border:1px solid #a3b400; background-color: #dde594; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a3b400">←</span> <a rel="mw:WikiLink" href="c8_shi_ji_chuan__si_ku_quan_shu_ben__juan7.xhtml" title="詩集傳 (四庫全書本)/卷7">卷七</a></td>
<td style="width:50%;">詩集傳　卷八</td>
<td class="noprint" style="width:25%; text-align:right; font-size:small;"/></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt539"><p>　　欽定四庫全書<br/>
　　詩經集傳卷八<br/>
　　宋　朱子　撰<br/>
　　<span id="song_si-n815" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷8#zhou_song_qing_miao_zhi_shen_si_zhi_yi-n815" class="mw-selflink-fragment">頌四</a></span><br/>
　　<small about="#mwt10" typeof="mw:Transclusion">頌者，宗廟之樂歌，<span class="book-name">大序</span>所謂「美盛徳之形容，以其成功告於神明者也」。蓋「頌」與「容」古字通用，故<span class="book-name">序</span>以此言之。<span class="book-name">周頌</span>三十一篇，多<span class="name">周公</span>所定，而亦或有<span class="name">康王</span>以後之詩。<span class="book-name">魯頌</span>四篇，<span class="book-name">商頌</span>五篇，因亦以類附焉。凡五卷。</small><br/>
　　<span id="zhou_song_qing_miao_zhi_shen_si_zhi_yi-n815" about="#mwt11" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷8#zhou_song_qing_miao_zhi_shen_si_zhi_yi-n815" class="mw-selflink-fragment">周頌清廟之什四之一</a></span><br/>
　　<span id="qing_miao_yi_zhang_ba_ju-n816" about="#mwt17" typeof="mw:Transclusion" class="header">於<small about="#mwt12" typeof="mw:Transclusion">音烏</small>穆清廟</span>，肅雝顯相<small about="#mwt13" typeof="mw:Transclusion">去聲</small>。濟濟<small about="#mwt14" typeof="mw:Transclusion">上聲</small>多士，秉<span class="name">文</span>之徳。對越在天，駿奔走在廟。不顯不承，無射<small about="#mwt15" typeof="mw:Transclusion">音亦</small>於人斯。<br/>
　　<small about="#mwt16" typeof="mw:Transclusion">賦也。於，歎辭。穆，深遠也。清，清靜也。肅，敬。雝，和。顯，明。相，助也，謂助祭之公卿諸侯也。濟濟，衆也。多士，與祭執事之人也。越，於也。駿，大而疾也。承，尊奉也。斯，語辭。<br/>
　　此<span class="name">周公</span>既成<span class="place">洛邑</span>而朝諸侯，因率之以祀<span class="name">文王</span>之樂歌。言於穆哉，此清靜之廟，其助祭之公侯，皆敬且和。而其執事之人，又無不執行<span class="name">文王</span>之徳。既對越其在天之神，而又駿奔走其在廟之主。如此則是<span class="name">文王</span>之徳豈不顯乎，豈不承乎。信乎其無有厭斁於人也。</small><br/>
　　<span class="book-name">清廟</span>一章，八句。<br/>
　　<small about="#mwt18" typeof="mw:Transclusion"><span class="book-name">書</span>稱：「王在新邑，烝，祭歲，<span class="name">文王</span>騂牛一，<span class="name">武王</span>騂牛一。」實<span class="name">周公</span>攝政之七年，而此其升歌之辭也。<span class="book-name">書大傳</span>曰：<span class="name">周公</span>升歌<span class="book-name">清廟</span>，「苟在廟中嘗見<span class="name">文王</span>者，愀然如復見文王焉」。<span class="book-name">樂記</span>曰：「<span class="book-name">清廟</span>之瑟，朱弦而疏越，壹倡而三歎，有遺音者矣」。<span class="name">鄭氏</span>曰：「朱弦，練朱弦，練則聲濁。越，瑟底孔也，疏之使聲遅也。倡，發歌句也。三歎，三人從歎之耳」。<span class="dynasty">漢</span>因<span class="dynasty">秦</span>樂，乾豆上，奏登歌，獨上歌，不以筦絃亂人聲，欲在位者徧聞之，猶古<span class="book-name">清廟</span>之歌也。</small><br/>
　　<span id="wei_tian_zhi_ming_yu-n817" about="#mwt19" typeof="mw:Transclusion" class="header">維天之命</span>，於<small about="#mwt20" typeof="mw:Transclusion">音烏</small>穆不已。於<small about="#mwt21" typeof="mw:Transclusion">同上</small>乎<small about="#mwt22" typeof="mw:Transclusion">音呼</small>不顯，<span class="name">文王</span>之徳之純。<br/>
　　<small about="#mwt23" typeof="mw:Transclusion">賦也。天命，即天道也。不已，言無窮也。純，不雜也。<br/>
　　此亦祭<span class="name">文王</span>之詩。言天道無窮，而<span class="name">文王</span>之徳，純一不雜，與天無閒，以贊<span class="name">文王</span>之徳之盛也。<span class="name">子思子</span>曰：「『維天之命，於穆不已』，蓋曰天之所以為天也。『於乎不顯，<span class="name">文王</span>之徳之純』，蓋曰<span class="name">文王</span>之所以為文也，純亦不已」。<span class="name">程子</span>曰：「天道不已，<span class="name">文王</span>純於天道亦不已，純則無二無雜，不已則無間斷先後」。</small><br/>
　　假<small typeof="mw:Transclusion"><span class="book-name">春秋傳</span>作「何」</small>以溢<small typeof="mw:Transclusion"><span class="book-name">春秋傳</span>作「恤」</small>我，我其收之。駿惠我<span class="name">文王</span>，曾孫篤之。<br/>
　　<small about="#mwt24" typeof="mw:Transclusion">「何」之為「假」，聲之轉也。「恤」之為「溢」，字之訛也。收，受。駿，大。惠，順也。曾孫，後王也。篤，厚也。<br/>
　　言<span class="name">文王</span>之神，將何以恤我乎。有則我當受之，以大順<span class="name">文王</span>之道，後王又當篤厚之而不忘也。</small><br/>
　　<span class="book-name">維天之命</span>一章，八句。<br/>
　　<span id="wei_qing_yi_zhang_wu_ju-n819" about="#mwt29" typeof="mw:Transclusion" class="header">維清緝熙</span>，<span class="name">文王</span>之典。肇禋<small about="#mwt26" typeof="mw:Transclusion">音因</small>，迄<small about="#mwt27" typeof="mw:Transclusion">音肸</small>用有成，維<span class="dynasty">周</span>之禎。<br/>
　　<small about="#mwt28" typeof="mw:Transclusion">賦也。清，清明也。緝，續。熙，明。肇，始。禋，祀。迄，至也。<br/>
　　此亦祭<span class="name">文王</span>之詩。言所當清明而緝熙者，<span class="name">文王</span>之典也。故自始祀至今有成，實維<span class="dynasty">周</span>之禎祥也。然此詩疑有闕文焉。</small><br/>
　　<span class="book-name">維清</span>一章，五句。<br/>
　　<span id="lie_wen_yi_zhang_shi_san_ju-n820" about="#mwt36" typeof="mw:Transclusion" class="header">烈文辟<small about="#mwt30" typeof="mw:Transclusion">音璧</small>公</span>，錫茲祉福。惠我無疆，子孫保之。<br/>
　　<small about="#mwt31" typeof="mw:Transclusion">賦也。烈，光也。辟公，諸侯也。<br/>
　　此祭於宗廟，而獻助祭諸侯之樂歌。言諸侯助祭，使我獲福，則是諸侯錫此祉福，而惠我以無疆，使我子孫保之也。</small><br/>
　　無封靡于爾邦，維王其崇之。念茲戎功，繼序其皇之。<br/>
　　<small about="#mwt32" typeof="mw:Transclusion">封靡之義未詳。或曰：「封，専利以自封殖也。靡，汰侈也」。崇，尊尚也。戎，大。皇，大也。<br/>
　　言汝能無封靡于汝邦，則王當尊汝。又念汝有此助祭錫福之大功，則使汝之子孫繼序，而益大之也。</small><br/>
　　無競維人，四方其訓之。不顯維徳，百辟其刑之。於<small about="#mwt33" typeof="mw:Transclusion">音烏</small>乎<small about="#mwt34" typeof="mw:Transclusion">音呼</small>前王不忘。<br/>
　　<small about="#mwt35" typeof="mw:Transclusion">又言莫强於人，莫顯於徳。先王之徳，所以人不能忘者，用此道也。此戒飭而勸勉之也。<span class="book-name">中庸</span>引「不顯惟徳，百辟其刑之」，而曰：「故君子篤恭而天下平。」<span class="book-name">大學</span>引「於乎前王不忘」，而曰：「君子賢其賢而親其親，小人樂其樂而利其利，此以没世不忘也。」</small><br/>
　　<span class="book-name">烈文</span>一章，十三句。<br/>
　　<small about="#mwt37" typeof="mw:Transclusion">此篇以公、疆兩韻相叶，未審當從何讀，意亦可互用也。</small><br/>
　　<span id="tian_zuo_gao_shan_da-n821" about="#mwt38" typeof="mw:Transclusion" class="header">天作高山</span>，<span class="name">大<small about="#mwt39" typeof="mw:Transclusion">音泰</small>王</span>荒之。彼作矣，<span class="name">文王</span>康之。彼岨矣<span class="name">岐</span><small typeof="mw:Transclusion"><span class="name">沈括</span>曰：「<span class="book-name">後漢書·西南夷傳</span>作『彼岨者岐』」。今按，彼書「岨」但作「徂」，而引<span class="book-name">韓詩薛君章句</span>，亦但訓爲「往」。獨「矣」正作「者」，如<span class="name">沈氏</span>説。然其注末，復云「<span class="name">岐</span>雖阻僻」，則似又有「岨」意。<span class="name">韓子</span>亦云「彼<span class="name">岐</span>有岨」，疑或别有所據。故今從之，而定讀「岐」字絶句</small>，有夷之行<small about="#mwt40" typeof="mw:Transclusion">叶戸郎反</small>，子孫保之。<br/>
　　<small about="#mwt41" typeof="mw:Transclusion">賦也。高山，謂<span class="name">岐山</span>也。荒，治。康，安也。岨，險僻之意也。夷，平。行，路也。<br/>
　　此祭<span class="name">大王</span>之詩。言天作<span class="name">岐山</span>，而<span class="name">大王</span>始治之。<span class="name">大王</span>既作，而<span class="name">文王</span>又安之。於是彼險僻之<span class="name">岐山</span>，人歸者衆，而有平易之道路。子孫當世世保守而不失也。</small><br/>
　　<span class="book-name">天作</span>一章，七句。<br/>
　　<span id="hao_tian_you_cheng_ming_yi_zhang_qi_ju-n823" about="#mwt45" typeof="mw:Transclusion" class="header">昊天有成命</span>，二后受之。<span class="name">成王</span>不敢康，夙夜基命宥密。於<small about="#mwt43" typeof="mw:Transclusion">音烏</small>緝熙，單厥心，肆其靖之。<br/>
　　<small about="#mwt44" typeof="mw:Transclusion">賦也。二后，<span class="name">文</span><span class="name">武</span>也。<span class="name">成王</span>，名<span class="name">誦</span>，<span class="name">武王</span>之子也。基，積累於下，以承藉乎上者也。宥，宏深也。密，靜密也。於，歎辭。靖，安也。<br/>
　　此詩多道<span class="name">成王</span>之徳，疑祀<span class="name">成王</span>之詩也。言天祚<span class="dynasty">周</span>以天下，既有定命，而<span class="name">文</span><span class="name">武</span>受之矣。<span class="name">成王</span>繼之，又能不敢康寕，而其夙夜積徳以承藉天命者，又宏深而靜密。是能繼續光明<span class="name">文</span><span class="name">武</span>之業，而盡其心。故今能安靜天下，而保其所受之命也。<span class="book-name">國語</span><span class="name">叔向</span>引此詩而言曰：「是道<span class="name">成王</span>之徳也。<span class="name">成王</span>能明文昭，定武烈者也」。以此證之，則其為祀<span class="name">成王</span>之詩無疑矣。</small><br/>
　　<span class="book-name">昊天有成命</span>一章，七句。<br/>
　　<small about="#mwt46" typeof="mw:Transclusion">此<span class="name">康王</span>以後之詩。</small><br/>
　　<span id="wo_jiang_wo_xiang_wei_yang_wei_niu_wei_tian_qi_you-n824" about="#mwt47" typeof="mw:Transclusion" class="header">我將我享</span>，維羊維牛，維天其右<small about="#mwt48" typeof="mw:Transclusion">叶音由</small>之。<br/>
　　<small about="#mwt49" typeof="mw:Transclusion">賦也。將，奉。享，獻。右，尊也。神坐東向，在饌之右。所以尊之也。<br/>
　　此宗祀<span class="name">文王</span>於明堂，以配上帝之樂歌。言奉其牛羊以享上帝，而曰：天庶其降，而在此牛羊之右乎。蓋不敢必也。</small><br/>
　　儀式刑<span class="name">文王</span>之典，日靖四方。伊嘏<small about="#mwt50" typeof="mw:Transclusion">音假</small><span class="name">文王</span>，既右饗<small about="#mwt51" typeof="mw:Transclusion">叶虛良反</small>之。<br/>
　　<small about="#mwt52" typeof="mw:Transclusion">儀、式、刑，皆法也。嘏，鍚福也。<br/>
　　言我儀式刑<span class="name">文王</span>之典，以靖天下，則此能錫福之<span class="name">文王</span>，既降而在此之右，以饗我祭。若有以見其必然矣。</small><br/>
　　我其夙夜，畏天之威，于時保之。<br/>
　　<small about="#mwt53" typeof="mw:Transclusion">又言天與<span class="name">文王</span>，既皆右享我矣，則我其敢不夙夜畏天之威，以保天與<span class="name">文王</span>所以降鑒之意乎。</small><br/>
　　<span class="book-name">我將</span>一章，十句。<br/>
　　<small about="#mwt54" typeof="mw:Transclusion"><span class="name">程子</span>曰：「萬物本乎天，人本乎祖。故冬至祭天，而以祖配之，以冬至氣之始也。萬物成形於帝，而人成形於父，故季秋享帝，而以父配之，以季秋成物之時也」。<span class="name">陳氏</span>曰：「古者祭天於圜丘，掃地而行事，器用陶匏，牡用犢，其禮極簡。聖人之意，以為未足以盡其意之委曲，故於季秋之月，有大享之禮焉。天，即帝也，郊而曰天，所以尊之也，故以<span class="name">后稷</span>配焉。<span class="name">后稷</span>遠矣，配<span class="name">稷</span>於郊，亦以尊<span class="name">稷</span>也。明堂而曰帝，所以親之也，以<span class="name">文王</span>配焉。<span class="name">文王</span>親也，配<span class="name">文王</span>於明堂，亦以親<span class="name">文王</span>也。尊尊而親親，<span class="dynasty">周</span>道備矣。然則郊者古禮，而明堂者<span class="dynasty">周</span>制也，<span class="name">周公</span>以義起之也」。<span class="place">東萊</span><span class="name">呂氏</span>曰：「於天，維庶其饗之，不敢加一辭焉。於<span class="name">文王</span>，則言儀式其典，日靖四方。天不待贊，法<span class="name">文王</span>，所以法天也。卒章惟言『畏天之威』，而不及<span class="name">文王</span>者，統於尊也。畏天，所以畏<span class="name">文王</span>也，天與<span class="name">文王</span>，一也」。</small><br/>
　　<span id="shi_mai_qi_bang_hao_tian_qi_zi_zhi-n825" about="#mwt55" typeof="mw:Transclusion" class="header">時邁其邦</span>，昊天其子之。<br/>
　　<small about="#mwt56" typeof="mw:Transclusion">賦也。邁，行也。邦，諸侯之國也。<span class="dynasty">周</span>制，十有二年，王巡守殷國，柴望祭告，諸侯畢朝。<br/>
　　此巡守而朝會祭告之樂歌也。言我之以時巡行諸侯也，天其子我乎哉。蓋不敢必也。</small><br/>
　　實右序<span class="dynasty">有周</span>，薄言震之，莫不震疊。懷柔百神，及<span class="name">河</span>喬嶽。允王維后。<br/>
　　<small about="#mwt57" typeof="mw:Transclusion">右，尊。序，次。震，動。疊，懼。懷，來。柔，安。允，信也。<br/>
　　既而曰：天實右序<span class="dynasty">有周</span>矣，是以使我薄言震之，而四方諸侯莫不震懼。又能懷柔百神，以至於<span class="name">河</span>之深廣，嶽之崇高，而莫不感格。則是信乎<span class="name">周王</span>之為天下君矣。</small><br/>
　　明昭<span class="dynasty">有周</span>，式序在位。載戢干戈，載櫜<small about="#mwt58" typeof="mw:Transclusion">音高</small>弓矢。我求懿徳，肆于時夏。允王保之。<br/>
　　<small about="#mwt59" typeof="mw:Transclusion">戢，聚。櫜，韜。肆，陳也。夏，中國也。<br/>
　　又言明昭乎我<span class="dynasty">周</span>也，既以慶讓黜陟之典，式序在位之諸侯。又收歛其干戈弓矢，而益求懿美之徳，以布陳于中國，則信乎王之能保天命也。或曰：此詩即所謂<span class="book-name">肆夏</span>，以其有「肆于時夏」之語而命之也。</small><br/>
　　<span class="book-name">時邁</span>一章，十五句。<br/>
　　<small about="#mwt61" typeof="mw:Transclusion"><span class="book-name">春秋傳</span>曰：「昔<span class="name">武王</span>克<span class="dynasty">商</span>，作頌曰『載戢干戈』」，而<span class="book-name">外傳</span>又以為「<span class="name">周文王</span>之頌」，則此詩乃<span class="name">武王</span>之世，<span class="name">周公</span>所作也。<span class="book-name">外傳</span>又曰：「<span title="周禮·春官·鍾師：鐘師，掌金奏。注曰：金奏，擊金以爲奏樂之節。金，謂鐘及鏄。疏曰：此鐘師自擊不編之鐘。凡作樂，先擊鐘，故云金奏。" class="comment">金奏</span><span class="book-name">肆夏</span>，<span class="book-name">樊</span>、<span class="book-name">遏</span>、<span class="book-name">渠</span>，天子以饗元侯也」。<span class="name">韋昭</span>注云「<span class="book-name">肆夏</span>，一名<span class="book-name">樊</span>。<span class="book-name">韶夏</span>，一名<span class="book-name">遏</span>。<span class="book-name">納夏</span>，一名<span class="book-name">渠</span>」，即<span class="book-name" title="周禮·春官·鍾師：凡樂事，以鐘鼓奏九夏：王夏、肆夏、昭夏、納夏、章夏、齊夏、族夏、祴夏、驁夏。">周禮·九夏</span>之三也。<span class="name">呂叔玉</span>云：「<span class="book-name">肆夏</span>，<span class="book-name">時邁</span>也。<span class="book-name">樊遏</span>，<span class="book-name">執競</span>也。<span class="book-name">渠</span>，<span class="book-name">思文</span>也」。</small><br/>
　　<span id="zhi_jing_yi_zhang_shi_si_ju-n827" about="#mwt70" typeof="mw:Transclusion" class="header">執競<span class="name">武王</span></span>，無競維烈。不顯<span class="name">成</span><span class="name">康</span>，上帝是皇。<br/>
　　<small about="#mwt62" typeof="mw:Transclusion">賦也。此祭<span class="name">武王</span>、<span class="name">成王</span>、<span class="name">康王</span>之詩。競，强也，言<span class="name">武王</span>持其自强不息之心，故其功烈之盛，天下莫得而競，豈不顯哉。<span class="name">成王</span>、<span class="name">康王</span>之徳，亦上帝之所君也。</small><br/>
　　自彼<span class="name">成</span><span class="name">康</span>，奄有四方，斤斤<small about="#mwt63" typeof="mw:Transclusion">去聲</small>其明<small about="#mwt64" typeof="mw:Transclusion">叶謨郎反</small>。<br/>
　　<small typeof="mw:Transclusion">斤斤，明之察也。言<span class="name">成</span><span class="name">康</span>之徳，明著如此也。</small><br/>
　　鐘鼓喤喤<small about="#mwt65" typeof="mw:Transclusion">音横</small>，磬筦<small about="#mwt66" typeof="mw:Transclusion">音管</small>將將<small about="#mwt67" typeof="mw:Transclusion">音搶</small>，降福穰穰<small about="#mwt68" typeof="mw:Transclusion">音攘</small>。<br/>
　　<small typeof="mw:Transclusion">喤喤，和也。將將，集也。穣穣，多也。言今作樂以祭，而受福也。</small><br/>
　　降福簡簡，威儀反反。既醉既飽，福祿來反。<br/>
　　<small about="#mwt69" typeof="mw:Transclusion">簡簡，大也。反反，謹重也。反，覆也。言受福之多，而愈益謹重，是以既醉既飽，而福禄之來，反覆而不厭也。</small><br/>
　　<span class="book-name">執競</span>一章，十四句。<br/>
　　<small about="#mwt71" typeof="mw:Transclusion">此<span class="name">昭王</span>以後之詩。<span class="book-name">國語</span>說見前篇。</small><br/>
　　<span id="si_wen_yi_zhang_ba_ju-n828" about="#mwt75" typeof="mw:Transclusion" class="header">思文<span class="name">后稷</span></span>，克配彼天。立我烝民，莫匪爾極。貽我來牟，帝命率育<small about="#mwt72" typeof="mw:Transclusion">叶日逼反</small>。無此疆爾界<small about="#mwt73" typeof="mw:Transclusion">叶訖力反</small>，陳常于時夏。<br/>
　　<small about="#mwt74" typeof="mw:Transclusion">賦也。思，詔辭。文，言有文徳也。立、粒通。極，至也，徳之至也。貽，遺也。來，小麥。牟，大麥也。率，徧。育，養也。<br/>
　　言<span class="name">后稷</span>之徳，真可配天，蓋使我烝民得以粒食者，莫非其徳之至也。且其貽我民以來牟之種，乃上帝之命，以此徧養下民者。是以無有遠近彼此之殊，而得以陳其君臣父子之常道於中國也。或曰：此詩即所謂<span class="book-name">納夏</span>者，亦以其有「時夏」之語而命之也。</small><br/>
　　<span class="book-name">思文</span>一章，八句。<br/>
　　<small about="#mwt76" typeof="mw:Transclusion"><span class="book-name">國語</span>說見<span class="book-name">時邁</span>篇。</small><br/>
　　<span class="book-name">清廟之什</span>十篇，十章，九十五句。<br/>
　　<span id="zhou_song_cheng_gong-n830" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷8#jie_jie_chen_gong_jing_er_zai_gong_wang_xi-n830" class="mw-selflink-fragment">周頌臣工之什四之二</a></span><br/>
　　<span id="jie_jie_chen_gong_jing_er_zai_gong_wang_xi-n830" about="#mwt78" typeof="mw:Transclusion" class="header">嗟嗟臣工</span>，敬爾在公。王釐<small about="#mwt79" typeof="mw:Transclusion">音離</small>爾成，來咨來茹<small about="#mwt80" typeof="mw:Transclusion">音孺</small>。<br/>
　　<small typeof="mw:Transclusion">賦也。嗟嗟，重歎以深敕之也。臣工，群臣百官也。公，公家也。釐，賜也。成，成法也。茹，度也。<br/>
　　此戒農官之詩。先言王有成法以賜女，女當來咨度也。</small><br/>
　　嗟嗟保介，維莫<small about="#mwt81" typeof="mw:Transclusion">音慕</small>之春，亦又何求，如何新畬<small about="#mwt82" typeof="mw:Transclusion">音余</small>。於<small about="#mwt83" typeof="mw:Transclusion">音烏</small>皇來牟，將受厥明。明昭上帝，迄用康年。命我衆人，庤<small about="#mwt84" typeof="mw:Transclusion">音峙</small>乃錢<small about="#mwt85" typeof="mw:Transclusion">音翦</small>鎛<small about="#mwt86" typeof="mw:Transclusion">音博</small>，奄觀銍<small about="#mwt87" typeof="mw:Transclusion">音質</small>艾<small about="#mwt88" typeof="mw:Transclusion">音刈</small>。<br/>
　　<small typeof="mw:Transclusion">保介，見<span class="book-name">月令</span>、<span class="book-name">呂覽</span>，其說不同，然皆為籍田而言，蓋農官之副也。莫春，斗柄建辰，<span class="dynasty">夏</span>正之三月也。畬，三歲田也。於皇，歎美之辭。來牟，麥也。明，上帝之明賜也，言麥將熟也。迄，至也。康年，猶豐年也。衆人，甸徒也。庤，具。錢，銚。鏄，鉏。皆田器也。銍，穫禾短鎌也。艾，穫也。<br/>
　　此乃言所戒之事。言三月則當治其新畬矣，今如何哉，然麥已將熟，則可以受上帝之明賜，而此明昭之上帝，又將賜我新畬以豐年也。於是命甸徒具農器，以治其新畬，而又將忽見其收成也。</small><br/>
　　<span class="book-name">臣工</span>一章，十五句。<br/>
　　<span id="yi_xi_yi_zhang_ba_ju-n832" about="#mwt92" typeof="mw:Transclusion" class="header">噫嘻<span class="name">成王</span></span>，既昭假<small about="#mwt90" typeof="mw:Transclusion">音格</small>爾。率時農夫，播厥百榖。駿發爾私，終三十里。亦服爾耕，十千維耦<small about="#mwt91" typeof="mw:Transclusion">叶音擬</small>。<br/>
　　<small typeof="mw:Transclusion">賦也。噫嘻，亦歎辭也。昭，明。假，格也。爾，田官也。時，是。駿，大。發，耕也。私，私田也。三十里，萬夫之地，四旁有川，內方三十三里有奇，言三十里，舉成數也。耦，二人並耕也。<br/>
　　此連上篇，亦戒農官之辭。昭假爾，猶言格汝衆庶，蓋<span class="name">成王</span>始置田官，而嘗戒命之也。爾當率是農夫，播其百榖，使之大發其私田，皆服其耕事，萬人為耦而並耕也。蓋耕本以二人為耦，今合一川之衆為言，故云萬人畢出，并力齊心，如合一耦也。此必鄉遂之官，司稼之屬，其職以萬夫為界者。溝洫用貢法，無公田，故皆謂之私。<span class="name">蘇氏</span>曰：「民曰『雨我公田，遂及我私』，而君曰『駿發爾私，終三十里』，其上下之間，交相忠愛如此」。</small><br/>
　　<span class="book-name">噫嘻</span>一章，八句。<br/>
　　<span id="zhen_lu_yi_zhang_ba_ju-n833" about="#mwt97" typeof="mw:Transclusion" class="header">振鷺于飛</span>，于彼西雝。我客戾止，亦有斯容。<br/>
　　<small about="#mwt93" typeof="mw:Transclusion">賦也。振，群飛貌。鷺，白鳥。雝，澤也。客，謂二王之後。<span class="dynasty">夏</span>之後<span class="place">杞</span>，<span class="dynasty">商</span>之後<span class="place">宋</span>，於<span class="dynasty">周</span>為客，天子有事膰焉，有喪拜焉者也。<br/>
　　此二王之後來助祭之詩。言鷺飛于西雝之水，而我客來助祭者，其容貌脩整，亦如鷺之潔白也。或曰：興也。</small><br/>
　　在彼無惡，在此無斁<small about="#mwt94" typeof="mw:Transclusion">叶丁故反</small>。庶㡬夙夜<small about="#mwt95" typeof="mw:Transclusion">叶羊茹反</small>，以永終譽。<br/>
　　<small about="#mwt96" typeof="mw:Transclusion">彼，其國也。在國無惡之者，在此無厭之者，如是則庶幾其能夙夜以永終此譽矣。<span class="name">陳氏</span>曰：「在彼，不以我革其命而有惡於我，知天命無常，惟徳是與，其心服也。在我，不以彼墜其命而有厭於彼，崇徳象賢，統承先王，忠厚之至也」。</small><br/>
　　<span class="book-name">振鷺</span>一章，八句。<br/>
　　<span id="feng_nian_yi_zhang_qi_ju-n834" about="#mwt102" typeof="mw:Transclusion" class="header">豐年多黍多稌<small about="#mwt98" typeof="mw:Transclusion">音杜</small></span>，亦有高廩<small about="#mwt99" typeof="mw:Transclusion">力錦反</small>，萬億及秭<small about="#mwt100" typeof="mw:Transclusion">咨履反</small>。為酒為醴，烝畀祖妣，以洽百禮，降福孔皆<small about="#mwt101" typeof="mw:Transclusion">叶舉里反</small>。<br/>
　　<small typeof="mw:Transclusion">賦也。稌，稻也。黍宜高燥而寒，稌宜下濕而暑，黍稌皆熟，則百榖無不熟矣。亦，助語辭。數萬至萬曰億，數億至億曰秭。烝，進。畀，予。洽，備。皆，徧也。<br/>
　　此秋冬報賽田事之樂歌。蓋祀田祖、先農、方社之屬也。言其收入之多，至於可以供祭祀、備百禮，而神降之福，將甚徧也。</small><br/>
　　<span class="book-name">豐年</span>一章，七句。<br/>
　　<span id="you_gu_yi_zhang_shi_san_ju-n835" about="#mwt112" typeof="mw:Transclusion" class="header">有瞽有瞽</span>，在<span class="dynasty">周</span>之庭。<br/>
　　<small about="#mwt103" typeof="mw:Transclusion">賦也。瞽，樂官無目者也。<br/>
　　<span class="book-name">序</span>以此為「始作樂而合乎祖」之詩。兩句總序其事也。</small><br/>
　　設業設虡<small about="#mwt104" typeof="mw:Transclusion">音巨</small>，崇牙樹羽。應田縣鼓，鞉<small about="#mwt105" typeof="mw:Transclusion">音桃</small>磬柷<small about="#mwt106" typeof="mw:Transclusion">尺叔反</small>圉<small about="#mwt107" typeof="mw:Transclusion">音語</small>。既備乃奏<small about="#mwt108" typeof="mw:Transclusion">叶音祖</small>，簫管備舉<small about="#mwt109" typeof="mw:Transclusion">以上叶瞽字</small>。<br/>
　　<small typeof="mw:Transclusion">業、虡、崇牙，見<span class="book-name">靈臺</span>篇。樹羽，置五采之羽於崇牙之上也。應，小鞞。田，大鼓也。<span class="name">鄭氏</span>曰：「『田』當作『朄』，小鼓也」。縣鼓，<span class="dynasty">周</span>制也。<span class="name">夏后氏</span>足鼓，<span class="dynasty">殷</span>楹鼓，<span class="dynasty">周</span>縣鼓。鞉，如鼓而小，有柄，兩耳，持其柄搖之，則旁耳還自擊。磬，石磬也。柷，狀如漆桶，以木為之，中有椎連底，挏之令左右擊，以起樂者也。圉，亦作敔，狀如伏虎，背上有二十七鉏鋙刻，以木長尺櫟之，以止樂者也。簫，編小竹管為之。管，如篴，併兩而吹之者也。</small><br/>
　　喤喤<small about="#mwt110" typeof="mw:Transclusion">音横</small>厥聲，肅雝和鳴，先祖是聽。我客戾止，永觀厥成<small about="#mwt111" typeof="mw:Transclusion">以上叶庭字</small>。<br/>
　　<small typeof="mw:Transclusion">我客，二王後也。觀，視也。成，樂闋也，如「<span title="尚書·益稷第五：笙鏞以間，鳥獸蹌蹌，簫韶九成，鳳凰來儀。" class="source">簫韶九成</span>」之「成」。獨言二王後者，猶言「<span title="尚書·益稷第五：虞賓在位，群后德讓。" class="source">虞賓在位</span>」，「<a class="source" href="#yi-n865">我有嘉客</a>」，蓋尤以是為盛耳。</small><br/>
　　<span class="book-name">有瞽</span>一章，十三句。<br/>
　　<span id="qian_yi_zhang_liu_ju-n836" about="#mwt123" typeof="mw:Transclusion" class="header">猗<small about="#mwt113" typeof="mw:Transclusion">於宜反</small>與<small about="#mwt114" typeof="mw:Transclusion">音余</small><span class="name">漆</span><span class="name">沮</span><small about="#mwt115" typeof="mw:Transclusion">七余反</small></span>，潛有多魚。有鱣<small about="#mwt116" typeof="mw:Transclusion">張連反</small>有鮪<small about="#mwt117" typeof="mw:Transclusion">叶于軌反</small>，鰷<small about="#mwt118" typeof="mw:Transclusion">音條</small>鱨<small about="#mwt119" typeof="mw:Transclusion">音常</small>鰋<small about="#mwt120" typeof="mw:Transclusion">音偃</small>鯉。以享以祀<small about="#mwt121" typeof="mw:Transclusion">叶逸織反</small>，以介景福<small about="#mwt122" typeof="mw:Transclusion">叶筆力反</small>。<br/>
　　<small typeof="mw:Transclusion">賦也。猗與，歎辭。潛，槮也。蓋積柴養魚，使得隱藏避寒，因以薄圍取之也。或曰：藏之深也。鰷，白鰷也。<span class="book-name">月令</span>：季冬，「命漁師始漁，天子親往，乃嘗魚，先薦寢廟」。季春，「薦鮪于寢廟」。此其樂歌也。</small><br/>
　　<span class="book-name">潛</span>一章，六句。<br/>
　　<span id="yong_yi_zhang_shi_liu_ju-n837" about="#mwt140" typeof="mw:Transclusion" class="header">有來雝雝</span><small about="#mwt124" typeof="mw:Transclusion">與公叶，篇內同</small>，至止肅肅。相<small about="#mwt125" typeof="mw:Transclusion">息亮反</small>維辟<small about="#mwt126" typeof="mw:Transclusion">音璧</small>公，天子穆穆。<br/>
　　<small about="#mwt127" typeof="mw:Transclusion">賦也。雝雝，和也。肅肅，敬也。相，助祭也。辟公，諸侯也。穆穆，天子之容也。<br/>
　　此<span class="name">武王</span>祭<span class="name">文王</span>之詩。言諸侯之來，皆和且敬，以助我之祭事，而天子有穆穆之容也。</small><br/>
　　於<small about="#mwt128" typeof="mw:Transclusion">音烏</small>薦廣牡，相<small about="#mwt129" typeof="mw:Transclusion">同上</small>予肆祀<small about="#mwt130" typeof="mw:Transclusion">叶養里反</small>。假<small about="#mwt131" typeof="mw:Transclusion">古雅反</small>哉皇考<small about="#mwt132" typeof="mw:Transclusion">叶音口</small>，綏予孝子<small about="#mwt133" typeof="mw:Transclusion">叶獎里反</small>。<br/>
　　<small typeof="mw:Transclusion">於，歎辭。廣牡，大牲也。肆，陳。假，大也。皇考，<span class="name">文王</span>也。綏，安也。孝子，<span class="name">武王</span>自稱也。<br/>
　　言此和敬之諸侯，薦大牲以助我之祭事，而大哉之<span class="name">文王</span>，庶其享之，以安我孝子之心也。</small><br/>
　　宣哲維人，文武維后。燕及皇天<small about="#mwt134" typeof="mw:Transclusion">叶鐵因反</small>，克昌厥後。<br/>
　　<small about="#mwt135" typeof="mw:Transclusion">宣，通。哲，知。燕，安也。<br/>
　　此美<span class="name">文王</span>之徳。宣哲，則盡人之道。文武，則備君之徳。故能安人以及於天，而克昌其後嗣也。<span class="name">蘇氏</span>曰：「<span class="dynasty">周</span>人以諱事神，<span class="name">文王</span>名<span class="name">昌</span>，而此詩曰『克昌厥後』，何也。曰：<span class="dynasty">周</span>之所謂諱，不以其名號之耳，不遂廢其文也。諱其名而廢其文者，<span class="dynasty">周</span>禮之末失也」。</small><br/>
　　綏我眉夀<small about="#mwt136" typeof="mw:Transclusion">叶殖酉反</small>，介以繁祉。既右<small about="#mwt137" typeof="mw:Transclusion">音又</small>烈考<small about="#mwt138" typeof="mw:Transclusion">叶音口</small>，亦右文母<small about="#mwt139" typeof="mw:Transclusion">叶滿彼反</small>。<br/>
　　<small typeof="mw:Transclusion">右，尊也。<span class="book-name">周禮</span>所謂「享右祭祀」是也。烈考，猶皇考也。文母，<span class="name">大姒</span>也。<br/>
　　言<span class="name">文王</span>昌厥後，而安之以眉夀，助之以多福，使我得以右於烈考文母也。</small><br/>
　　<span class="book-name">雝</span>一章，十六句。<br/>
　　<small about="#mwt141" typeof="mw:Transclusion"><span class="book-name">周禮·樂師</span>「及徹，帥學士而歌徹」，說者以為即此詩。<span class="book-name">論語</span>亦曰：「<span title="論語·八佾第三：三家者以《雍》徹。子曰：「『相維辟公，天子穆穆』，奚取於三家之堂。」" class="source">以<span class="book-name">雍</span>徹</span>。」然則此蓋徹祭所歌，而亦名為<span class="book-name">徹</span>也。</small><br/>
　　<span id="zai_jian-n838" about="#mwt142" typeof="mw:Transclusion" class="header">載見<small about="#mwt143" typeof="mw:Transclusion">音現</small>辟<small about="#mwt144" typeof="mw:Transclusion">音璧</small>王</span>，曰求厥章。龍旂陽陽，和鈴央央<small about="#mwt145" typeof="mw:Transclusion">音秧</small>。鞗<small about="#mwt146" typeof="mw:Transclusion">音條</small>革有鶬<small about="#mwt147" typeof="mw:Transclusion">音槍</small>，休有烈光。<br/>
　　<small about="#mwt148" typeof="mw:Transclusion">賦也。載，則也，發語辭也。章，法度也。交龍曰旂。陽，明也。軾前曰和，旂上曰鈴。央央、有鶬，皆聲和也。休，美也。<br/>
　　此諸侯助祭於<span class="name">武王</span>廟之詩。先言其來朝，禀受法度，其車服之盛如此。</small><br/>
　　率見昭考，以孝以享<small about="#mwt149" typeof="mw:Transclusion">叶虛良反</small>。<br/>
　　<small typeof="mw:Transclusion">昭考，<span class="name">武王</span>也。廟制，太祖居中，左昭右穆。<span class="dynasty">周</span>廟<span class="name">文王</span>當穆，<span class="name">武王</span>當昭，故<span class="book-name">書</span>稱「穆考<span class="name">文王</span>」，而此詩及<span class="book-name">訪落</span>皆謂<span class="name">武王</span>為「昭考」。此乃言王率諸侯，以祭<span class="name">武王</span>廟也。</small><br/>
　　以介眉壽，永言保之，思皇多祜<small about="#mwt150" typeof="mw:Transclusion">音户</small>。烈文辟公，綏以多福，俾緝熙于純嘏<small about="#mwt151" typeof="mw:Transclusion">叶音古</small>。<br/>
　　<small typeof="mw:Transclusion">思，語辭。皇，大也，美也。<br/>
　　又言孝享以介眉夀，而受多福。是皆諸侯助祭有以致之，使我得繼而明之，以至於純嘏也。蓋歸徳於諸侯之辭，猶<span class="book-name">烈文</span>之意也。</small><br/>
　　<span class="book-name">載見</span>一章，十四句。<br/>
　　<span id="you_ke_yi_zhang_shi_er_ju-n840" about="#mwt160" typeof="mw:Transclusion" class="header">有客有客</span>，亦白其馬<small about="#mwt153" typeof="mw:Transclusion">叶滿補反</small>。有萋有且<small about="#mwt154" typeof="mw:Transclusion">上聲</small>，敦<small about="#mwt155" typeof="mw:Transclusion">音堆</small>琢其旅。<br/>
　　<small about="#mwt156" typeof="mw:Transclusion">賦也。客，<span class="name">微子</span>也。<span class="dynasty">周</span>既滅<span class="dynasty">商</span>，封<span class="name">微子</span>於<span class="place">宋</span>，以祀其先王，而以客禮待之，不敢臣也。亦，語辭也。<span class="dynasty">殷</span>尚白，脩其禮物，仍<span class="dynasty">殷</span>之舊也。萋、且，未詳。<span class="book-name">傳</span>曰：「敬慎貌」。敦琢，選擇也。旅，其卿大夫從行者也。<br/>
　　此<span class="name">微子</span>來見祖廟之詩。而此一節言其始至也。</small><br/>
　　有客宿宿，有客信信。言授之縶<small about="#mwt157" typeof="mw:Transclusion">音執</small>，以縶其馬。<br/>
　　<small about="#mwt158" typeof="mw:Transclusion">一宿曰宿，再宿曰信。縶其馬，愛之不欲其去也。此一節言其將去也。</small><br/>
　　薄言追之，左右綏之。既有淫威，降福孔夷。<br/>
　　<small about="#mwt159" typeof="mw:Transclusion">追之，已去而復還之，愛之無已也。左右綏之，言所以安而留之者無方也。淫威，未詳。舊說：「淫，大也。統承先王，用天子禮樂，所謂淫威也」。夷，易也，大也。此一節言其留之也。</small><br/>
　　<span class="book-name">有客</span>一章，十二句。<br/>
　　<span id="wu_yi_zhang_qi_ju-n841" about="#mwt164" typeof="mw:Transclusion" class="header">於<small about="#mwt161" typeof="mw:Transclusion">音烏</small>皇<span class="name">武王</span></span>，無競維烈。允文<span class="name">文王</span>，克開厥後。嗣<span class="name">武</span>受之，勝<span class="dynasty">殷</span>遏劉，耆<small about="#mwt162" typeof="mw:Transclusion">音指</small>定爾功。<br/>
　　<small about="#mwt163" typeof="mw:Transclusion">賦也。於，歎辭。皇，大。遏，止。劉，殺。耆，致也。<br/>
　　<span class="name">周公</span>象<span class="name">武王</span>之功，為<span class="book-name">大武</span>之樂。言<span class="name">武王</span>無競之功，實<span class="name">文王</span>開之，而<span class="name">武王</span>嗣而受之，勝<span class="dynasty">殷</span>止殺，以致定其功也。</small><br/>
　　<span class="book-name">武</span>一章，七句。<br/>
　　<small about="#mwt165" typeof="mw:Transclusion"><span class="book-name">春秋傳</span>以此為<span class="book-name">大武</span>之首章也。<span class="book-name">大武</span>，<span class="name">周公</span>象<span class="name">武王</span>武功之舞，歌此詩以奏之。<span class="book-name">禮</span>曰：「朱干玉戚，冕而舞<span class="book-name">大武</span>」。然<span class="book-name">傳</span>以此詩為<span class="name">武王</span>所作，則篇內已有<span class="name">武王</span>之諡，而其說誤矣。</small><br/>
　　<span class="book-name">臣工之什</span>十篇，十章，一百六句。<br/>
　　<span id="zhou_song_min_yu_xiao_zi_zhi_shen_si_zhi_san-n842" about="#mwt166" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷8#zhou_song_min_yu_xiao_zi_zhi_shen_si_zhi_san-n842" class="mw-selflink-fragment">周頌閔予小子之什四之三</a></span><br/>
　　<span id="min_yu_xiao_zi_yi_zhang_shi_yi_ju-n843" about="#mwt177" typeof="mw:Transclusion" class="header">閔予小子</span>，遭家不造<small about="#mwt167" typeof="mw:Transclusion">叶徂候反</small>，嬛嬛<small about="#mwt168" typeof="mw:Transclusion">音煢</small>在疚<small about="#mwt169" typeof="mw:Transclusion">音救</small>。於<small about="#mwt170" typeof="mw:Transclusion">音烏</small>乎<small about="#mwt171" typeof="mw:Transclusion">音呼</small>皇考<small about="#mwt172" typeof="mw:Transclusion">叶袪候反</small>，永世克孝<small about="#mwt173" typeof="mw:Transclusion">叶呼候反</small>。<br/>
　　<small typeof="mw:Transclusion">賦也。<span class="name">成王</span>免喪，始朝於先王之廟，而作此詩也。閔，病也。予小子，<span class="name">成王</span>自稱也。造，成也。嬛，與煢同，無所依怙之意。疚，哀病也。<span class="name">匡衡</span>曰：「『煢煢在疚』，言<span class="name">成王</span>喪畢思慕，意氣未能平也。蓋所以就<span class="name">文</span><span class="name">武</span>之業，崇大化之本也」。皇考，<span class="name">武王</span>也。歎<span class="name">武王</span>之終身能孝也。</small><br/>
　　念茲皇祖，陟降庭<small about="#mwt174" typeof="mw:Transclusion">叶去聲</small>止。維予小子，夙夜敬止。<br/>
　　<small about="#mwt175" typeof="mw:Transclusion">皇祖，<span class="name">文王</span>也。承上文，言<span class="name">武王</span>之孝，思念<span class="name">文王</span>，常若見其陟降於庭，猶所謂「<span title="後漢書．卷六三．李固傳：昔堯殂之後，舜仰慕三年，坐則見堯於牆，食則睹堯於羹。" class="source">見<span class="name">堯</span>於牆，見<span class="name">堯</span>於羹</span>」也。<span class="book-name">楚辭</span>云：「三公揖讓，登降堂只」，與此文勢正相似，而<span class="name">匡衡</span>引此句，<span class="name">顔</span>注亦云「若神明臨其朝廷」是也。</small><br/>
　　於乎皇王，繼序思不忘。<br/>
　　<small about="#mwt176" typeof="mw:Transclusion">皇王，兼指<span class="name">文</span><span class="name">武</span>也。承上文，言我之所以夙夜敬止者，思繼此序而不忘耳。</small><br/>
　　<span class="book-name">閔予小子</span>一章，十一句。<br/>
　　<small about="#mwt178" typeof="mw:Transclusion">此<span class="name">成王</span>除喪朝廟所作。疑後世遂以為嗣王朝廟之樂。後三篇倣此。</small><br/>
　　<span id="fang_luo_yi_zhang_shi_er_ju-n844" about="#mwt181" typeof="mw:Transclusion" class="header">訪予落止</span>，率時昭考。於乎悠哉，朕未有艾。將予就之，繼猶判渙。維予小子，未堪家多難<small about="#mwt179" typeof="mw:Transclusion">去聲</small>。紹庭上下，陟降厥家。休矣皇考，以保明其身。<br/>
　　<small about="#mwt180" typeof="mw:Transclusion">賦也。訪，問。落，始。悠，遠也。艾，如「<a class="source" href="c6_shi_ji_chuan__si_ku_quan_shu_ben__juan5.xhtml#ting_liao_san_zhang_zhang_wu_ju-n715">夜未艾</a>」之「艾」。判，分。渙，散。保，安。明，顯也。<br/>
　　<span class="name">成王</span>既朝於廟，因作此詩，以道延訪群臣之意。言我將謀之於始，以循我昭考<span class="name">武王</span>之道。然而其道遠矣，予不能及也，將使予勉强以就之，而所以繼之者，猶恐其判渙而不合也。則亦繼其上下於庭，陟降於家，庶幾賴皇考之休，有以保明吾身而已矣。</small><br/>
　　<span class="book-name">訪落</span>一章，十二句。<br/>
　　<small about="#mwt182" typeof="mw:Transclusion">說同上篇。</small><br/>
　　<span id="jing_zhi_jing_zhi_tian_wei_xian_si-n845" about="#mwt183" typeof="mw:Transclusion" class="header">敬之敬之</span>，天維顯思<small about="#mwt184" typeof="mw:Transclusion">叶新夷反</small>，命不易<small about="#mwt185" typeof="mw:Transclusion">去聲</small>哉<small about="#mwt186" typeof="mw:Transclusion">叶獎黎反</small>。無曰高高在上，陟降厥士，日監在茲<small about="#mwt187" typeof="mw:Transclusion">叶津之反</small>。<br/>
　　<small typeof="mw:Transclusion">賦也。顯，明也。思，語辭也。士，事也。<br/>
　　<span class="name">成王</span>受群臣之戒，而述其言曰：敬之哉，敬之哉，天道甚明，其命不易保也。無謂其高而不吾察，當知其聰明明畏，常若陟降於吾之所為，而無日不臨監於此者，不可以不敬也。</small><br/>
　　維予小子<small about="#mwt188" typeof="mw:Transclusion">叶獎里反</small>，不聰敬止。日就月將，學有緝熙于光明<small about="#mwt189" typeof="mw:Transclusion">叶謨郎反</small>。佛<small about="#mwt190" typeof="mw:Transclusion">音弼</small>時仔<small about="#mwt191" typeof="mw:Transclusion">音茲</small>肩，示我顯徳行<small about="#mwt192" typeof="mw:Transclusion">去聲，叶户即反</small>。<br/>
　　<small typeof="mw:Transclusion">將，進也。佛、弼通。仔肩，任也。此乃自為答之之言，曰：我不聰而未能敬也，然願學焉。庶㡬日有所就，月有所進，續而明之，以至於光明。又賴群臣輔助我所負荷之任，而示我以顯明之徳行，則庶乎其可及爾。</small><br/>
　　<span class="book-name">敬之</span>一章，十二句<br/>
　　<span id="xiao_bi_yi_zhang_ba_ju-n847" about="#mwt199" typeof="mw:Transclusion" class="header">予其懲</span>，而毖後患。莫予荓<small about="#mwt194" typeof="mw:Transclusion">音俜</small>蜂，自求辛螫<small about="#mwt195" typeof="mw:Transclusion">音釋</small>。肇允彼桃蟲，拚<small about="#mwt196" typeof="mw:Transclusion">音翻</small>飛維鳥。未堪家多難<small about="#mwt197" typeof="mw:Transclusion">去聲</small>，予又集于蓼<small about="#mwt198" typeof="mw:Transclusion">音了</small>。<br/>
　　<small typeof="mw:Transclusion">賦也。懲，有所傷而知戒也。毖，慎。荓，使也。蜂，小物而有毒。肇，始。允，信也。桃蟲，鷦鷯，小鳥也。拚，飛貌。鳥，大鳥也。鷦鷯之雛，化而為鵰，故古語曰：「鷦鷯生鵰」，言始小而終大也。蓼，辛苦之物也。<br/>
　　此亦<span class="book-name">訪落</span>之意。<span class="name">成王</span>自言：予何所懲，而謹後患乎。荓蜂而得辛螫，信桃蟲而不知其能為大鳥，此其所當懲者，蓋指<span class="name">管</span><span class="name">蔡</span>之事也。然我方幼冲，未堪多難，而又集于辛苦之地，群臣奈何捨我而弗助哉。</small><br/>
　　<span class="book-name">小毖</span>一章，八句。<br/>
　　<small about="#mwt200" typeof="mw:Transclusion"><span class="name">蘇氏</span>曰：「<span class="book-name">小毖</span>者，謹之於小也。謹之於小，則大患無由至矣」。</small><br/>
　　<span id="zai_shan_zai_zha-n848" about="#mwt201" typeof="mw:Transclusion" class="header">載芟載柞</span><small about="#mwt202" typeof="mw:Transclusion">音窄，叶疾各反</small>，其耕澤澤<small about="#mwt203" typeof="mw:Transclusion">音釋，叶徒洛反</small>。<br/>
　　<small typeof="mw:Transclusion">賦也。除草曰芟，除木曰柞。<span class="book-name">秋官</span>「柞氏，掌攻草木」是也。澤澤，解散也。</small><br/>
　　千耦其耘，徂隰徂畛<small about="#mwt204" typeof="mw:Transclusion">音眞</small>。<br/>
　　<small typeof="mw:Transclusion">耘，去苗間草也。隰，為田之處也。畛，田畔也。</small><br/>
　　侯主侯伯，侯亞侯旅，侯彊侯以。有嗿<small about="#mwt205" typeof="mw:Transclusion">他感反</small>其饁<small about="#mwt206" typeof="mw:Transclusion">音曄</small>，思媚其婦，有依其士。有略其耜<small about="#mwt207" typeof="mw:Transclusion">叶養里反</small>，俶載南畝<small about="#mwt208" typeof="mw:Transclusion">叶滿委反</small>。<br/>
　　<small typeof="mw:Transclusion">主，家長也。伯，長子也。亞，仲叔也。旅，衆子弟也。彊，民之有餘力而來助者，<span class="book-name">遂人</span>所謂「<span title="周禮·地官·遂人：凡治野，以下劑致甿，以田里安甿，以樂昏擾甿，以土宜敎甿稼穡，以興耡利甿，以時器勸甿，以彊予任甿。《鄭註》變民言甿，異外內也" class="source">以彊予任甿</span>」者也。能左右之曰以。<span class="book-name">太宰</span>所謂「閒民」，「<span title="周禮·天官·冢宰：以九職任萬民：一曰三農，生九穀。二曰園圃，毓草木。三曰虞衡，作山澤之材。四曰藪牧，養蕃鳥獸。五曰百工，飭化八材。六曰商賈，阜通貨賄。七曰嬪婦，化治絲枲。八曰臣妾，聚斂疏材。九曰閒民，無常職，轉移執事。" class="source">轉移執事</span>」者，若今時傭力之人，随主人所左右者也。嗿，衆飲食聲也。媚，順。依，愛。士，夫也。言餉婦與耕夫相慰勞也。略，利。俶，始。載，事也。</small><br/>
　　播厥百榖，寔函斯活<small about="#mwt209" typeof="mw:Transclusion">叶呼酷反</small>。<br/>
　　<small typeof="mw:Transclusion">函，含。活，生也。既播之，其寔含氣而生也。</small><br/>
　　驛驛其達<small about="#mwt210" typeof="mw:Transclusion">叶佗悦反</small>，有厭其傑。<br/>
　　<small about="#mwt211" typeof="mw:Transclusion">驛驛，苗生貌。達，出土也。厭，受氣足也。傑，先長者也。</small><br/>
　　厭厭其苗，緜緜其麃<small about="#mwt212" typeof="mw:Transclusion">表驕反</small>。<br/>
　　<small typeof="mw:Transclusion">緜緜，詳密也。麃，耘也。</small><br/>
　　載穫濟濟<small about="#mwt213" typeof="mw:Transclusion">上聲</small>，有實其積<small about="#mwt214" typeof="mw:Transclusion">音漬，叶上聲</small>，萬億及秭。為酒為醴，烝畀祖妣，以洽百禮。<br/>
　　<small about="#mwt215" typeof="mw:Transclusion">濟濟，人衆貌。實，積之實也。積，露積也。</small><br/>
　　有飶<small about="#mwt216" typeof="mw:Transclusion">音邲</small>其香，邦家之光。有椒其馨，胡考之寕。<br/>
　　<small about="#mwt217" typeof="mw:Transclusion">飶，芬香也，未詳何物。胡，壽也。以燕享賓客，則邦家之所以光也。以共養耆老，則胡考之所以安也。</small><br/>
　　匪且有且，匪今斯今<small about="#mwt218" typeof="mw:Transclusion">叶音經</small>，振古如茲<small about="#mwt219" typeof="mw:Transclusion">無韻，未詳</small>。<br/>
　　<small typeof="mw:Transclusion">且，此。振，極也。言非獨此處有此稼穡之事，非獨今時有今豐年之慶，蓋自極古以來已如此矣。猶言自古有年也。</small><br/>
　　<span class="book-name">載芟</span>一章，三十一句。<br/>
　　<small about="#mwt221" typeof="mw:Transclusion">此詩未詳所用，然辭意與<span class="book-name">豐年</span>相似，其用應亦不殊。</small><br/>
　　<span id="ce_ce-n850" about="#mwt222" typeof="mw:Transclusion" class="header">畟畟<small about="#mwt223" typeof="mw:Transclusion">音測</small>良耜</span><small about="#mwt224" typeof="mw:Transclusion">叶養里反</small>，俶<small about="#mwt225" typeof="mw:Transclusion">音蓄</small>載南畝<small about="#mwt226" typeof="mw:Transclusion">叶滿委反</small>。<br/>
　　<small typeof="mw:Transclusion">賦也。畟畟，嚴利也。</small><br/>
　　播厥百榖，寔函斯活<small about="#mwt227" typeof="mw:Transclusion">叶呼酷反，說見前篇</small>。或來瞻女，載筐及筥，其饟<small about="#mwt228" typeof="mw:Transclusion">式亮反</small>伊黍。<br/>
　　<small about="#mwt229" typeof="mw:Transclusion">或來瞻女，婦子之來饁者也。筐、筥，饟具也。</small><br/>
　　其笠伊糾<small about="#mwt230" typeof="mw:Transclusion">叶其了反</small>，其鎛<small about="#mwt231" typeof="mw:Transclusion">音博</small>斯趙<small about="#mwt232" typeof="mw:Transclusion">直了反</small>，以薅<small about="#mwt233" typeof="mw:Transclusion">音高</small>荼蓼。<br/>
　　<small about="#mwt234" typeof="mw:Transclusion">糾然，笠之輕舉也。趙，刺。薅，去也。荼，陸草。蓼，水草。一物而有水陸之異也。今南方人猶謂蓼為辣荼。或用以毒溪取魚，即所謂荼毒也。</small><br/>
　　荼蓼朽止，黍稷茂<small about="#mwt235" typeof="mw:Transclusion">叶莫口反</small>止。<br/>
　　<small about="#mwt236" typeof="mw:Transclusion">毒草朽，則土熟而苗盛。</small><br/>
　　穫之挃挃<small about="#mwt237" typeof="mw:Transclusion">音窒</small>，積之栗栗。其崇如墉，其比<small about="#mwt238" typeof="mw:Transclusion">去聲</small>如櫛<small about="#mwt239" typeof="mw:Transclusion">側瑟反</small>，以開百室。<br/>
　　<small about="#mwt240" typeof="mw:Transclusion">挃挃，穫聲也。栗栗，積之密也。櫛，理髪器，言密也。百室，一族之人也。五家為比，五比為閭，四閭為族。族人輩作相助，故同時入榖也。</small><br/>
　　百室盈止，婦子寜止。<br/>
　　<small about="#mwt241" typeof="mw:Transclusion">盈，滿。寕，安也。</small><br/>
　　殺時犉<small about="#mwt242" typeof="mw:Transclusion">音淳</small>牡，有捄<small about="#mwt243" typeof="mw:Transclusion">音求</small>其角<small about="#mwt244" typeof="mw:Transclusion">叶盧谷反</small>。以似以續，續古之人。<br/>
　　<small about="#mwt245" typeof="mw:Transclusion">黃牛黑唇曰犉。捄，曲貌。續，謂續先祖以奉祭祀。</small><br/>
　　<span class="book-name">良耜</span>一章，二十三句。<br/>
　　<small about="#mwt247" typeof="mw:Transclusion">或疑<span class="book-name">思文</span>、<span class="book-name">臣工</span>、<span class="book-name">噫嘻</span>、<span class="book-name">豐年</span>、<span class="book-name">載芟</span>、<span class="book-name">良耜</span>等篇，即所謂<span class="book-name">豳頌</span>者，其詳見於<span class="book-name">豳風</span>及<span class="book-name">大田</span>篇之末。亦未知其是否也。</small><br/>
　　<span id="si_yi_qi_fou-n852" about="#mwt248" typeof="mw:Transclusion" class="header">絲衣其紑</span><small about="#mwt249" typeof="mw:Transclusion">孚浮反</small>，載弁俅俅<small about="#mwt250" typeof="mw:Transclusion">音求</small>。自堂徂基，自羊徂牛。鼐<small about="#mwt251" typeof="mw:Transclusion">音奈</small>鼎及鼒<small about="#mwt252" typeof="mw:Transclusion">叶津之反</small>，兕觥其觩<small about="#mwt253" typeof="mw:Transclusion">音求</small>，旨酒思柔。不吳<small about="#mwt254" typeof="mw:Transclusion">音話</small>不敖<small about="#mwt255" typeof="mw:Transclusion">音傲</small>，胡考之休。<br/>
　　<small about="#mwt256" typeof="mw:Transclusion">賦也。絲衣，祭服也。紑，潔貌。載，戴也。弁，爵弁也，士祭於王之服。俅俅，恭順貌。基，門塾之基。鼐，大鼎。鼒，小鼎也。思，語辭。柔，和也。吳，諽也。<br/>
　　此亦祭而飲酒之詩。言此服絲衣爵弁之人，升門堂，視壺濯籩豆之屬，降往於基，告濯具。又視牲，從羊至牛，反告充。已乃舉鼎冪告潔，禮之次也。又能謹其威儀，不諠諽，不怠傲，故能得夀考之福。</small><br/>
　　<span class="book-name">絲衣</span>一章，九句。<br/>
　　<small about="#mwt258" typeof="mw:Transclusion">此詩或紑、俅、牛、觩、柔、休並叶基韻，或基、鼒並叶紑韻。</small><br/>
　　<span id="yu" about="#mwt259" typeof="mw:Transclusion" class="header">於<small about="#mwt260" typeof="mw:Transclusion">音烏</small>鑠<small about="#mwt261" typeof="mw:Transclusion">音爍</small>王師</span>，遵養時晦。時純熙矣，是用大介。我龍受之，蹻蹻<small about="#mwt262" typeof="mw:Transclusion">音矯</small>王之造<small about="#mwt263" typeof="mw:Transclusion">叶祖候反</small>。載用有嗣<small about="#mwt264" typeof="mw:Transclusion">叶音祠</small>，寔維爾公允師。<br/>
　　<small about="#mwt265" typeof="mw:Transclusion">賦也。於，歎辭。鑠，盛。遵，循。熙，光。介，甲也，所謂「<span title="書經．武成：既戊午，師逾孟津。癸亥，陳于商郊，俟天休命。甲子昧爽，受率其旅若林，會于牧野。罔有敵于我師，前徒倒戈，攻于後以北，血流漂杵。一戎衣，天下大定。" class="source">一戎衣</span>」也。龍，寵也。蹻蹻，武貌。造，為。載，則。公，事。允，信也。<br/>
　　此亦頌<span class="name">武王</span>之詩。言其初有於鑠之師而不用，退自循養，與時皆晦。既純光矣，然後一戎衣而天下大定。後人於是寵而受此蹻蹻然王者之功。其所以嗣之者，亦惟<span class="name">武王</span>之事是師爾。</small><br/>
　　<span class="book-name">酌</span>一章，八句。<br/>
　　<small about="#mwt267" typeof="mw:Transclusion"><span class="book-name">酌</span>，即<span class="book-name">勺</span>也。<span class="book-name">內則</span>十三「舞<span class="book-name">勺</span>」，即以此詩為節而舞也。然此詩與<span class="book-name">賚</span>、<span class="book-name">般</span>皆不用詩中字名篇，疑取樂節之名，如曰<span class="book-name" title="禮記·祭統第二十五：夫祭有三重焉：獻之屬莫重於祼，聲莫重於升歌，舞莫重於《武宿夜》，此周道也。注：《武宿夜》，武曲名也。周道，猶周之禮，獻之屬，莫重於祼。">武宿夜</span>云爾。</small><br/>
　　<span id="sui_wan_bang_lu-n855" about="#mwt268" typeof="mw:Transclusion" class="header">綏萬邦</span>，屢<small about="#mwt269" typeof="mw:Transclusion">音慮</small>豐年，天命匪解<small about="#mwt270" typeof="mw:Transclusion">音懈</small>。桓桓<span class="name">武王</span>，保有厥士，于以四方，克定厥家。於<small about="#mwt271" typeof="mw:Transclusion">音烏</small>昭于天，皇以閒之。<br/>
　　<small about="#mwt272" typeof="mw:Transclusion">賦也。綏，安也。桓桓，武貌。大軍之後，必有凶年，而<span class="name">武王</span>克<span class="dynasty">商</span>，則除害以安天下，故屢獲豐年之祥。<span class="book-name">傳</span>所謂「<span class="dynasty">周</span>饑，克<span class="dynasty">殷</span>而年豐」是也。然天命之於<span class="dynasty">周</span>，久而不厭也，故此桓桓之<span class="name">武王</span>，保有其士，而用之於四方，以定其家，其徳上昭于天也。「閒」字之義未詳。<span class="book-name">傳</span>曰：「閒，代也」，言君天下以代<span class="dynasty">商</span>也。此亦頌<span class="name">武王</span>之功。</small><br/>
　　<span class="book-name">桓</span>一章，九句。<br/>
　　<small about="#mwt274" typeof="mw:Transclusion"><span class="book-name">春秋傳</span>以此為<span class="book-name">大武</span>之六章，則今之篇次蓋已失其舊矣。又篇內已有<span class="name">武王</span>之諡，則其謂<span class="name">武王</span>時作者，亦誤矣。<span class="book-name">序</span>以為「講武<span title="漢書·敘傳下：注：《詩》云「是類是禡」。禮，將征伐，告天而祭謂之類，告以事類也。至所征伐之地，表而祭之謂之禡。禡者，馬也。馬者兵之首，故祭其先神也。" class="comment">類禡</span>」之詩，豈後世取其義而用之於其事也歟。</small><br/>
　　<span id="lai_yi_zhang_liu_ju-n857" about="#mwt276" typeof="mw:Transclusion" class="header"><span class="name">文王</span>既勤止</span>，我應受之。敷時繹思，我徂維求定。時<span class="dynasty">周</span>之命，於繹思。<br/>
　　<small about="#mwt275" typeof="mw:Transclusion">賦也。應，當也。敷，布。時，是也。繹，尋繹也。於，歎辭。繹思，尋繹而思念也。<br/>
　　此頌<span class="name">文</span><span class="name">武</span>之功，而言其大封功臣之意也。言<span class="name">文王</span>之勤勞，天下至矣，其子孫受而有之，然而不敢專也。布此<span class="name">文王</span>功徳之在人而可繹思者，以賚有功，而往求天下之安定。又以為凡此皆<span class="dynasty">周</span>之命，而非復<span class="dynasty">商</span>之舊矣。遂歎美之，而欲諸臣受封賞者，繹思<span class="name">文王</span>之徳而不忘也。</small><br/>
　　<span class="book-name">賚</span>一章，六句。<br/>
　　<small about="#mwt277" typeof="mw:Transclusion"><span class="book-name">春秋傳</span>以此為<span class="book-name">大武</span>之三章，而<span class="book-name">序</span>以為「大封於廟」之詩。說同上篇。</small><br/>
　　<span id="ban_yi_zhang_qi_ju-n858" about="#mwt284" typeof="mw:Transclusion" class="header">於<small about="#mwt279" typeof="mw:Transclusion">音烏</small>皇時<span class="dynasty">周</span></span>，陟其高山，嶞<small about="#mwt280" typeof="mw:Transclusion">音惰</small>山喬嶽，允猶翕<small about="#mwt281" typeof="mw:Transclusion">音吸</small><span class="name">河</span>。敷天之下，裒<small about="#mwt282" typeof="mw:Transclusion">音抔</small>時之對，時<span class="dynasty">周</span>之命。<br/>
　　<small about="#mwt283" typeof="mw:Transclusion">賦也。高山，泛言山耳。嶞，則其狹而長者。喬，高也。嶽則其高而大者。允猶，未詳。或曰：允，信也。猶，與由同。翕<span class="name">河</span>，<span class="name">河</span>善泛溢，今得其性，故翕而不為暴也。裒，聚也。對，答也。言美哉此<span class="dynasty">周</span>也，其巡守而登此山以柴望，又道於<span class="name">河</span>以周四嶽。凡以敷天之下，莫不有望於我，故聚而朝之方嶽之下，以答其意耳。</small><br/>
　　<span class="book-name">般</span>一章，七句。<br/>
　　<small about="#mwt285" typeof="mw:Transclusion"><span class="book-name">般</span>，義未詳。</small><br/>
　　<span class="book-name">閔予小子之什</span>十一篇，一百三十六句。<br/>
　　<span id="lu_song_si_zhi_si-n859" about="#mwt286" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷8#lu_song_si_zhi_si-n859" class="mw-selflink-fragment">魯頌四之四</a></span><br/>
　　<small about="#mwt287" typeof="mw:Transclusion"><span class="place">魯</span>，<span class="name">少皥</span>之墟，在<span class="book-name">禹貢</span><span class="place">徐州</span>，<span class="place">蒙</span>、<span class="place">羽</span>之野，<span class="name">成王</span>以封<span class="name">周公</span>長子<span class="name">伯禽</span>，今<span class="place">襲慶</span>、<span class="place">東平府</span>，<span class="place">沂</span>、<span class="place">密</span>、<span class="place">海</span>等州，即其地也。<span class="name">成王</span>以<span class="name">周公</span>有大勲勞於天下，故賜<span class="name">伯禽</span>以天子之禮樂，<span class="place">魯</span>於是乎有<span class="book-name">頌</span>，以為廟樂。其後又自作詩以美其君，亦謂之<span class="book-name">頌</span>。舊說皆以為<span class="name">伯禽</span>十九世孫<span class="name">僖公申</span>之詩，今無所考。獨<span class="book-name">閟宮</span>一篇為<span class="name">僖公</span>之詩無疑耳。夫以其詩之僭如此，然<span class="name">夫子</span>猶録之者，蓋其體固列國之<span class="book-name">風</span>，而所歌者乃當時之事，則猶未純於天子之<span class="book-name">頌</span>。若其所歌之事，又皆有先王禮樂教化之遺意焉，則其文疑若猶可予也。况<span class="name">夫子</span><span class="place">魯</span>人，亦安得而削之哉。然因其實而著之，而其是非得失，自有不可揜者，亦<span class="book-name">春秋</span>之法也。或曰：<span class="place">魯</span>之無<span class="book-name">風</span>，何也。先儒以為，時王褒<span class="name">周公</span>之後，比於先代，故巡守不陳其詩，而其篇第不列於大師之職。是以<span class="place">宋</span>、<span class="place">魯</span>無<span class="book-name">風</span>，其或然歟。或謂：<span class="name">夫子</span>有所諱而削之，則<span class="book-name">左氏</span>所記當時列國大夫賦詩，及<span class="place">吳</span><span class="name">季子</span>觀<span class="dynasty">周</span>樂，皆無曰<span class="book-name">魯風</span>者，其說不得通矣。</small><br/>
　　<span id="jiong_jiong-n860" about="#mwt288" typeof="mw:Transclusion" class="header">駉駉<small about="#mwt289" typeof="mw:Transclusion">音扃</small>牡馬</span><small about="#mwt290" typeof="mw:Transclusion">叶滿補反</small>，在坰<small about="#mwt291" typeof="mw:Transclusion">音扃</small>之野<small about="#mwt292" typeof="mw:Transclusion">叶上與反</small>。薄言駉者<small about="#mwt293" typeof="mw:Transclusion">叶章與反</small>，有驈<small about="#mwt294" typeof="mw:Transclusion">音聿</small>有皇，有驪<small about="#mwt295" typeof="mw:Transclusion">音離</small>有黃，以車彭彭<small about="#mwt296" typeof="mw:Transclusion">叶鋪郎反</small>。思無疆，思馬斯臧。<br/>
　　<small about="#mwt297" typeof="mw:Transclusion">賦也。駉駉，腹幹肥張貌。邑外謂之郊，郊外謂之牧，牧外謂之野，野外謂之林，林外謂之坰。驪馬白跨曰驈，黃白曰皇，純黑曰驪，黃騂曰黃。彭彭，盛貌。思無疆，言其思之深廣無窮也。臧，善也。<br/>
　　此詩言<span class="name">僖公</span>牧馬之盛，由其立心之遠，故美之曰：思無疆，則思馬斯臧矣。<span class="name">衛文公</span>「<a class="source" href="c3_shi_ji_chuan__si_ku_quan_shu_ben__juan2.xhtml#ding-n528">秉心塞淵</a>」而「<a class="source" href="c3_shi_ji_chuan__si_ku_quan_shu_ben__juan2.xhtml#ding-n528">騋牝三千</a>」，亦此意也。</small><br/>
　　駉駉牡馬，在坰之野。薄言駉者，有騅<small about="#mwt298" typeof="mw:Transclusion">音隹</small>有駓<small about="#mwt299" typeof="mw:Transclusion">音丕</small>，有騂有騏，以車伾伾。思無期，思馬斯才<small about="#mwt300" typeof="mw:Transclusion">叶前西反</small>。<br/>
　　<small typeof="mw:Transclusion">賦也。倉白雜毛曰騅，黃白雜毛曰駓，赤黃曰騂，青黑曰騏。伾伾，有力也。無期，猶無疆也。才，材力也。</small><br/>
　　駉駉牡馬，在坰之野。薄言駉者，有驒<small about="#mwt301" typeof="mw:Transclusion">音䭾</small>有駱，有駵<small about="#mwt302" typeof="mw:Transclusion">音留</small>有雒，以車繹繹<small about="#mwt303" typeof="mw:Transclusion">叶弋灼反</small>。思無斁<small about="#mwt304" typeof="mw:Transclusion">叶弋灼反</small>，思馬斯作。<br/>
　　<small about="#mwt305" typeof="mw:Transclusion">賦也。青驪驎曰驒，色有深淺，斑駁如魚鱗，今之連錢驄也。白馬黑鬛曰駱，赤身黑鬣曰駵，黑身白鬛曰雒。繹繹，不絶貌。斁，厭也。作，奮起也。</small><br/>
　　駉駉牡馬，在坰之野。薄言駉者，有駰<small about="#mwt306" typeof="mw:Transclusion">音因</small>有騢<small about="#mwt307" typeof="mw:Transclusion">音遐，叶洪孤反</small>，有驔<small about="#mwt308" typeof="mw:Transclusion">音簞</small>有魚，以車袪袪<small about="#mwt309" typeof="mw:Transclusion">音區</small>。思無邪<small about="#mwt310" typeof="mw:Transclusion">叶祥余反</small>，思馬斯徂。<br/>
　　<small about="#mwt311" typeof="mw:Transclusion">賦也。陰白雜毛曰駰。陰，淺黑色，今泥驄也。彤白雜毛曰騢。豪骭曰驔，毫在骭而白也。二目白曰魚，似魚目也。袪袪，彊健也。徂，行也。<span class="name">孔子</span>曰：「<span class="book-name">詩</span>三百，一言以蔽之，曰：『思無邪』」，蓋詩之言，美惡不同，或勸或懲，皆有以使人得其情性之正。然其明白簡切，通於上下，未有若此言者，故特稱之，以為可當<span class="book-name">三百篇</span>之義，以其要為不過乎此也。學者誠能深味其言，而審於念慮之閒，必使無所思而不出於正，則日用云為，莫非天理之流行矣。<span class="name">蘇氏</span>曰：「昔之為詩者，未必知此也。<span class="name">孔子</span>讀<span class="book-name">詩</span>至此，而有合於其心焉，是以取之，蓋斷章云爾」。</small><br/>
　　<span class="book-name">駉</span>四章，章八句。<br/>
　　<span id="you_bi_san_zhang_zhang_jiu_ju-n862" about="#mwt325" typeof="mw:Transclusion" class="header">有駜<small about="#mwt313" typeof="mw:Transclusion">音邲</small>有駜</span>，駜彼乘<small about="#mwt314" typeof="mw:Transclusion">去聲</small>黃。夙夜在公，在公明明<small about="#mwt315" typeof="mw:Transclusion">叶謨郎反</small>。振振鷺，鷺于下<small about="#mwt316" typeof="mw:Transclusion">叶後五反</small>。鼓咽咽<small about="#mwt317" typeof="mw:Transclusion">音淵</small>，醉言舞。于胥樂<small about="#mwt318" typeof="mw:Transclusion">音洛</small>兮。<br/>
　　<small about="#mwt319" typeof="mw:Transclusion">興也。駜，馬肥強貌。明明，辨治也。振振，群飛貌。鷺，鷺羽，舞者所持。或坐或伏，如鷺之下也。咽，與淵同，鼓聲之深長也。或曰：鷺亦興也。胥，相也。醉而起舞，以相樂也。此燕飲而頌禱之辭也。</small><br/>
　　有駜有駜，駜彼乗牡。夙夜在公，在公飲酒。振振鷺，鷺于飛。鼓咽咽，醉言歸。于胥樂兮。<br/>
　　<small about="#mwt320" typeof="mw:Transclusion">興也。鷺于飛，舞者振作鷺羽如飛也。</small><br/>
　　有駜有駜，駜彼乘駽<small about="#mwt321" typeof="mw:Transclusion">音絢</small>。夙夜在公，在公載燕。自今以始，歲其有<small about="#mwt322" typeof="mw:Transclusion">叶羽已反</small>。君子有榖，詒孫子<small about="#mwt323" typeof="mw:Transclusion">叶獎里反</small>。于胥樂兮。<br/>
　　<small about="#mwt324" typeof="mw:Transclusion">興也。青驪曰駽，今鐡驄也。載，則也。有，有年也。榖，善也。或曰禄也。詒，遺也。頌禱之辭也。</small><br/>
　　<span class="book-name">有駜</span>三章，章九句。<br/>
　　<span id="pan_shui_ba_zhang_zhang_ba_ju-n863" about="#mwt360" typeof="mw:Transclusion" class="header">思樂<small about="#mwt326" typeof="mw:Transclusion">音洛</small>泮<small about="#mwt327" typeof="mw:Transclusion">音判</small>水</span>，薄采其芹<small about="#mwt328" typeof="mw:Transclusion">音勤</small>。<span class="name">魯侯</span>戾止，言觀其旂<small about="#mwt329" typeof="mw:Transclusion">叶其斤反</small>。其旂茷茷<small about="#mwt330" typeof="mw:Transclusion">音斾</small>，鸞聲噦噦<small about="#mwt331" typeof="mw:Transclusion">音嚖</small>。無小無大，從公于邁。<br/>
　　<small about="#mwt332" typeof="mw:Transclusion">賦其事以起興也。思，發語辭也。泮水，泮宮之水也。諸侯之學鄉射之宮，謂之泮宮。其東、西、南方有水，形如半璧，以其半於辟廱，故曰泮水，而宮亦以名也。芹，水菜也。戻，至也。茷茷，飛揚也。噦噦，和也。此飲於泮宮，而頌禱之辭也。</small><br/>
　　思樂泮水，薄采其藻。<span class="name">魯侯</span>戾止，其馬蹻蹻。其馬蹻蹻，其音昭昭<small about="#mwt333" typeof="mw:Transclusion">叶之繞反</small>。載色載笑，匪怒伊教。<br/>
　　<small about="#mwt334" typeof="mw:Transclusion">賦其事以起興也。蹻蹻，盛貌。色，和顔色也。</small><br/>
　　思樂泮水，薄采其茆<small about="#mwt335" typeof="mw:Transclusion">叶謨九反</small>。<span class="name">魯侯</span>戾止，在泮飲酒。既飲旨酒，永錫難老<small about="#mwt336" typeof="mw:Transclusion">叶魯吼反</small>。順彼長道<small about="#mwt337" typeof="mw:Transclusion">叶徒吼反</small>，屈此群醜。<br/>
　　<small about="#mwt338" typeof="mw:Transclusion">賦其事以起興也。茆，鳧葵也，葉大如手，赤圓而滑，江南人謂之蓴菜者也。長道，猶大道也。屈，服。醜，衆也。此章以下皆頌禱之辭也。</small><br/>
　　穆穆<span class="name">魯侯</span>，敬明其徳。敬慎威儀，維民之則。允文允武，昭假<small about="#mwt339" typeof="mw:Transclusion">音格</small>烈祖。靡有不孝，自求伊祜<small about="#mwt340" typeof="mw:Transclusion">音户</small>。<br/>
　　<small typeof="mw:Transclusion">賦也。昭，明也。假，與格同。烈祖，<span class="name">周公</span>、<span class="name">魯公</span>也。</small><br/>
　　明明<span class="name">魯侯</span>，克明其徳。既作泮宮，<span class="name">淮夷</span>攸服<small about="#mwt341" typeof="mw:Transclusion">叶蒲北反</small>。矯矯虎臣，在泮獻馘<small about="#mwt342" typeof="mw:Transclusion">音虢，叶况璧反</small>。淑問如<span class="name">臯陶</span><small about="#mwt343" typeof="mw:Transclusion">叶夷周反</small>，在泮獻囚。<br/>
　　<small about="#mwt344" typeof="mw:Transclusion">賦也。矯矯，武貌。馘，所格者之左耳也。淑，善也。問，訊囚也。囚，所虜獲者。蓋古者出兵，受成於學。及其反也，釋奠於學，而以訊馘告。故詩人因<span class="name">魯侯</span>在泮，而願其有是功也。</small><br/>
　　濟濟<small about="#mwt345" typeof="mw:Transclusion">上聲</small>多士，克廣徳心。桓桓于征，狄<small about="#mwt346" typeof="mw:Transclusion">音剔</small>彼東南<small about="#mwt347" typeof="mw:Transclusion">叶尼心反</small>。烝烝皇皇，不吳<small about="#mwt348" typeof="mw:Transclusion">音話</small>不揚。不告于訩<small about="#mwt350" typeof="mw:Transclusion">音凶</small>，在泮獻功。<br/>
　　<small about="#mwt351" typeof="mw:Transclusion">賦也。廣，推而大之也。徳心，善意也。狄，猶逷也。東南，謂<span class="name">淮夷</span>也。烝烝皇皇，盛也。不吳不揚，肅也。不告于訩，師克而和，不爭功也。</small><br/>
　　角弓其觩，束矢其搜。戎車孔博，徒御無斁<small about="#mwt352" typeof="mw:Transclusion">叶弋灼反</small>。既克<span class="name">淮夷</span>，孔淑不逆<small about="#mwt353" typeof="mw:Transclusion">叶宜脚反</small>。式固爾猶，<span class="name">淮夷</span>卒獲<small about="#mwt354" typeof="mw:Transclusion">叶黃郭反</small>。<br/>
　　<small typeof="mw:Transclusion">賦也。觩，弓健貌。五十矢為束，或曰百矢也。搜，矢疾聲也。博，廣大也。無斁，言競勸也。逆，違命也。蓋能<span title="禮記·射義第四十六：射之爲言者，繹也，或曰舍也。繹者，各繹己之志也。故心平體正，持弓矢審固，持弓矢審固，則射中矣。故曰：爲人父者，以爲父鵠。爲人子者，以爲子鵠。爲人君者，以爲君鵠。爲人臣者，以爲臣鵠。故射者各射己之鵠。故天子之大射，謂之射侯。射侯者，射爲諸侯也。射中則得爲諸侯，射不中則不得爲諸侯。" class="comment">審固</span>其謀猶，則<span class="name">淮夷</span>終無不獲矣。</small><br/>
　　翩彼飛鴞<small about="#mwt355" typeof="mw:Transclusion">音梟</small>，集于泮林。食我桑黮<small about="#mwt356" typeof="mw:Transclusion">音甚</small>，懷我好音。憬<small about="#mwt357" typeof="mw:Transclusion">音耿</small>彼<span class="name">淮夷</span>，來獻其琛<small about="#mwt358" typeof="mw:Transclusion">敕金反</small>。元龜象齒，大賂南金。<br/>
　　<small about="#mwt359" typeof="mw:Transclusion">興也。鴞，惡聲之鳥也。黮，桑實也。憬，覺悟也。琛，寳也。元龜，尺二寸。賂，遺也。南金，<span class="place">荊</span><span class="place">揚</span>之金也。此章前四句興後四句，如<span class="book-name">行葦</span>首章之例也。</small><br/>
　　<span class="book-name">泮水</span>八章，章八句。<br/>
　　<span id="bi_gong-n863" about="#mwt360" typeof="mw:Transclusion" class="header">閟<small about="#mwt361" typeof="mw:Transclusion">音秘</small>宮有侐</span><small about="#mwt362" typeof="mw:Transclusion">音洫</small>，實實枚枚。赫赫<span class="name">姜嫄</span><small about="#mwt363" typeof="mw:Transclusion">音元</small>，其徳不回。上帝是依<small about="#mwt364" typeof="mw:Transclusion">叶音隈</small>，無災無害。彌月不遲<small about="#mwt365" typeof="mw:Transclusion">叶陳回反</small>，是生<span class="name">后稷</span>。降之百福<small about="#mwt366" typeof="mw:Transclusion">叶筆力反</small>，黍稷重<small about="#mwt367" typeof="mw:Transclusion">平聲</small>穋<small about="#mwt368" typeof="mw:Transclusion">音六，叶六直反</small>，稙<small about="#mwt369" typeof="mw:Transclusion">音陟</small>稺菽麥<small about="#mwt370" typeof="mw:Transclusion">叶訖力反</small>。奄有下國<small about="#mwt371" typeof="mw:Transclusion">叶于逼反</small>，俾民稼穡。有稷有黍，有稻有秬<small about="#mwt372" typeof="mw:Transclusion">音巨</small>。奄有下土，纘<span class="name">禹</span>之緒<small about="#mwt373" typeof="mw:Transclusion">音序</small>。<br/>
　　<small typeof="mw:Transclusion">賦也。閟，深閉也。宮，廟也。侐，清靜也。實實，鞏固也。枚枚，礱密也。時蓋脩之，故詩人歌詠其事，以為頌禱之辭，而推本<span class="name">后稷</span>之生，而下及於<span class="name">僖公</span>耳。回，邪也。依，猶眷顧也。說見<span class="book-name">生民</span>篇。先種曰稙，後種曰稺。奄有下國，封於<span class="place">邰</span>也。緒，業也。<span class="name">禹</span>治洪水既平，<span class="name">后稷</span>乃播種百榖。</small><br/>
　　<span class="name">后稷</span>之孫，實維<span class="name">大<small about="#mwt374" typeof="mw:Transclusion">音泰</small>王</span>。居<span class="place">岐</span>之陽，實始翦<span class="dynasty">商</span>。至于<span class="name">文</span><span class="name">武</span>，纘<span class="name">大王</span>之緒。致天之屆，于<span class="place">牧</span>之野<small about="#mwt375" typeof="mw:Transclusion">叶上與反</small>。無貳無虞，上帝臨女<small about="#mwt376" typeof="mw:Transclusion">音汝</small>。敦<small about="#mwt377" typeof="mw:Transclusion">音堆</small><span class="dynasty">商</span>之旅，克咸厥功<small about="#mwt378" typeof="mw:Transclusion">叶居古反</small>。王曰叔父，建爾元子<small about="#mwt379" typeof="mw:Transclusion">叶子古反</small>，俾侯于<span class="place">魯</span>。大啓爾宇，為<span class="dynasty">周</span>室輔。<br/>
　　<small about="#mwt380" typeof="mw:Transclusion">賦也。翦，斷也。<span class="name">大王</span>自<span class="place">豳</span>徙居<span class="place">岐陽</span>，四方之民，咸歸往之。於是而王迹始著，蓋有翦<span class="dynasty">商</span>之漸矣。屆，極也。猶言窮極也。虞，慮也。無貳無虞，上帝臨女，猶<span class="book-name">大明</span>云「<a class="source" href="c7_shi_ji_chuan__si_ku_quan_shu_ben__juan6.xhtml#ming_ming_zai_xia_he_he_zai_shang-n783">上帝臨女，無貳爾心</a>」也。敦，治之也。咸，同也。言輔佐之臣，同有其功，而<span class="name">周公</span>亦與焉也。王，<span class="name">成王</span>也。叔父，<span class="name">周公</span>也。元子，<span class="name">魯公</span><span class="name">伯禽</span>也。啓，聞。宇，居也。</small><br/>
　　乃命<span class="name">魯公</span>，俾侯于東。錫之山川，土田附庸。<span class="name">周公</span>之孫，<span class="name">莊公</span>之子<small about="#mwt381" typeof="mw:Transclusion">叶獎里反</small>。龍旂承祀<small about="#mwt382" typeof="mw:Transclusion">叶養里反</small>，六轡耳耳。春秋匪解<small about="#mwt383" typeof="mw:Transclusion">音懈，叶訖力反</small>，享祀不忒。皇皇后帝，皇祖<span class="name">后稷</span>。享以騂犧<small about="#mwt384" typeof="mw:Transclusion">虛宜、虛何二反</small>，是饗是宜<small about="#mwt385" typeof="mw:Transclusion">牛奇、牛何二反</small>，降福既多<small about="#mwt386" typeof="mw:Transclusion">章移、當何二反</small>。<span class="name">周公</span>皇祖，亦其福女<small about="#mwt387" typeof="mw:Transclusion">音汝</small>。<br/>
　　<small typeof="mw:Transclusion">賦也。附庸，猶屬城也。小國不能自達於天子，而附於大國也。上章既告<span class="name">周公</span>以封<span class="name">伯禽</span>之意，此乃言其命<span class="name">魯公</span>而封之也。<span class="name">莊公</span>之子，其一<span class="name">閔公</span>，其一<span class="name">僖公</span>，知此是<span class="name">僖公</span>者，<span class="name">閔公</span>在位不久，未有可頌，此必是<span class="name">僖公</span>也。耳耳，柔從也。春秋，錯舉四時也。忒，過差也。<span class="name">成王</span>以<span class="name">周公</span>有大功於王室，故命<span class="name">魯公</span>以<span class="dynasty">夏</span>正孟春，郊祀上帝，配以<span class="name">后稷</span>，牲用騂牡。皇祖，謂群公。此章以後，皆言<span class="name">僖公</span>致敬郊廟，而神降之福，國人稱願之如此也。</small><br/>
　　秋而載嘗，夏而楅衡<small about="#mwt388" typeof="mw:Transclusion">叶户即反</small>。白牡騂剛，犧尊將將<small about="#mwt389" typeof="mw:Transclusion">音搶</small>。毛炰<small about="#mwt390" typeof="mw:Transclusion">音庖</small>胾<small about="#mwt391" typeof="mw:Transclusion">音恣</small>羹<small about="#mwt392" typeof="mw:Transclusion">叶盧當反</small>，籩豆大房<small typeof="mw:Transclusion">此下當脫一句，如「鐘鼓喤喤」之類。</small>。萬舞洋洋，孝孫有慶<small about="#mwt393" typeof="mw:Transclusion">叶袪羊反</small>。俾爾熾而昌，俾爾壽而臧。保彼東方，<span class="place">魯邦</span>是常。不虧不崩，不震不騰。三壽作朋，如岡如陵。<br/>
　　<small about="#mwt394" typeof="mw:Transclusion">賦也。嘗，秋祭名。楅衡，施於牛角，所以止觸也。<span class="book-name">周禮·封人</span>云「凡祭，飾其牛牲，設其楅衡」是也。秋將嘗，而夏楅衡其牛，言夙戒也。白牡，<span class="name">周公</span>之牲也。騂剛，<span class="name">魯公</span>之牲也。白牡，<span class="dynasty">殷</span>牲也。<span class="name">周公</span>有王禮，故不敢與<span class="name">文</span><span class="name">武</span>同。<span class="name">魯公</span>則無所嫌，故用騂剛。犠尊，畫牛於尊腹也。或曰：尊作牛形，鑿其背以受酒也。毛炰，<span class="book-name">周禮·封人</span>祭祀有「毛炰之豚」，注云「爓去其毛而炰之」也。胾，切肉也。羹，大羹、鉶羹也。大羹，大古之羹，湆煮肉汁不和，盛之以豋，貴其質也。鉶羹，肉汁之有菜和者也，盛之鉶器，故曰鉶羹。大房，半體之俎，足下有跗，如堂房也。萬，舞名。震、騰，驚動也。三壽，未詳。<span class="name">鄭氏</span>曰：「三卿也」。或曰：願公壽與岡、陵等而為三也。</small><br/>
　　公車千乘<small about="#mwt395" typeof="mw:Transclusion">去聲，叶神陵反</small>，朱英綠縢<small about="#mwt396" typeof="mw:Transclusion">音滕</small>，二矛重<small about="#mwt397" typeof="mw:Transclusion">平聲</small>弓<small about="#mwt398" typeof="mw:Transclusion">叶姑弘反</small>。公徒三萬，貝胄朱綅<small about="#mwt399" typeof="mw:Transclusion">音纖，叶息稜反</small>，烝徒增增。戎狄是膺，<span class="place">荊</span><span class="place">舒</span>是懲，則莫我敢承。俾爾昌而熾，俾爾壽而富<small about="#mwt400" typeof="mw:Transclusion">叶方未反</small>。黃髪台背<small about="#mwt401" typeof="mw:Transclusion">叶蒲寐反</small>，壽胥與試。俾爾昌而大<small about="#mwt402" typeof="mw:Transclusion">叶特計反</small>，俾爾耆而艾<small about="#mwt403" typeof="mw:Transclusion">叶五計反</small>。萬有千歲，眉壽無有害<small about="#mwt404" typeof="mw:Transclusion">叶暇憩反</small>。<br/>
　　<small typeof="mw:Transclusion">賦也。千乘，大國之賦也。成方十里，出革車一乘，甲士三人，左持弓，右持矛，中人御。歩卒七十二人，將重車者二十五人。千乘之地，則三百十六里有奇也。朱英，所以飾矛。緑縢，所以約弓也。二矛，夷矛、酋矛也。重弓，備折壞也。徒，歩卒也。三萬，舉成數也。車千乘，法當用十萬人，而為歩卒者七萬二千人。然大國之賦，適滿千乘，荀盡用之，是舉國而行也。故其用之大國，三軍而已。三軍，謂車三百七十五乘，三萬七千五百人，其為歩卒，不過二萬七千人，舉其中而以成數言，故曰三萬也。貝冑，貝飾胄也。朱綅，所以綴也。增増，衆也。戎，西戎。狄，北狄。膺，當也。<span class="place">荊</span>，<span class="place">楚</span>之别號。<span class="place">舒</span>，其與國也。懲，艾。承，禦也。<span class="name">僖公</span>嘗從<span class="name">齊桓公</span>伐<span class="place">楚</span>，故以此美之，而祝其昌大壽考也。「壽胥與試」之義未詳。<span class="name">王氏</span>曰：「壽考者，相與為公用也」。<span class="name">蘇氏</span>曰：「願其壽，而相與試其才力以為用也」。</small><br/>
　　<span class="name">泰山</span>巖巖<small about="#mwt405" typeof="mw:Transclusion">叶魚咸反</small>，<span class="place">魯邦</span>所詹。奄有<span class="name">龜</span><span class="name">蒙</span>，遂荒大東。至于海邦<small about="#mwt406" typeof="mw:Transclusion">叶卜工反</small>，<span class="name">淮夷</span>來同。莫不率從，<span class="name">魯侯</span>之功。<br/>
　　<small about="#mwt407" typeof="mw:Transclusion">賦也。<span class="name">泰山</span>，<span class="place">魯</span>之望也。詹，與瞻同。<span class="name">龜</span>、<span class="name">蒙</span>，二山名。荒，奄也。大東，極東也。海邦，近海之國也。</small><br/>
　　保有<span class="name">鳧</span><span class="name">繹</span><small about="#mwt408" typeof="mw:Transclusion">叶弋灼反</small>，遂荒<span class="place">徐</span>宅<small about="#mwt409" typeof="mw:Transclusion">叶達各反</small>。至于海邦，<span class="name">淮夷</span>蠻貊<small about="#mwt410" typeof="mw:Transclusion">叶莫博反</small>。及彼南夷，莫不率從。莫敢不諾，<span class="name">魯侯</span>是若。<br/>
　　<small about="#mwt411" typeof="mw:Transclusion">賦也。<span class="name">鳧</span>、<span class="name">繹</span>，二山名。宅，居也，謂<span class="place">徐國</span>也。諾，應辭。若，順也。<br/>
　　<span class="name">泰山</span>、<span class="name">龜</span>、<span class="name">蒙</span>、<span class="name">鳧</span>、<span class="name">繹</span>，<span class="place">魯</span>之所有，其餘則國之東南，勢相連屬，可以服從之國也。</small><br/>
　　天錫公純嘏<small about="#mwt412" typeof="mw:Transclusion">叶果五反</small>，眉壽保<span class="place">魯</span>。居<span class="place">常</span>與<span class="place">許</span>，復<span class="name">周公</span>之宇。<span class="name">魯侯</span>燕喜，令妻壽母<small about="#mwt413" typeof="mw:Transclusion">叶滿委反</small>。宜大夫庶士，邦國是有<small about="#mwt414" typeof="mw:Transclusion">叶羽已反</small>。既多受祉，黃髪兒齒。<br/>
　　<small about="#mwt415" typeof="mw:Transclusion">賦也。<span class="place">常</span>，或作「嘗」，在<span class="place">薛</span>之旁。<span class="place">許</span>，<span class="place">許田</span>也，<span class="place">魯</span>朝宿之邑也。皆<span class="place">魯</span>之故地，見侵於諸侯而未復者，故<span class="place">魯</span>人以是願<span class="name">僖公</span>也。令妻，令善之妻，<span class="name">聲姜</span>也。壽母，壽考之母，<span class="name">成風</span>也。<span class="name">閔公</span>八歲被弑，必是未娶，其母<span class="name">叔姜</span>亦應未老。此言「令妻壽母」，又可見公為<span class="name">僖公</span>無疑也。有，常有也。兒齒，齒落更生細者，亦夀徵也。</small><br/>
　　<span class="name">徂來</span>之松，<span class="name">新甫</span>之柏<small about="#mwt416" typeof="mw:Transclusion">叶逋莫反</small>，是斷<small about="#mwt417" typeof="mw:Transclusion">音短</small>是度<small about="#mwt418" typeof="mw:Transclusion">入聲</small>，是尋是尺<small about="#mwt419" typeof="mw:Transclusion">叶尺約反</small>。松桷<small about="#mwt420" typeof="mw:Transclusion">音角</small>有舄<small about="#mwt421" typeof="mw:Transclusion">叶七約反</small>，路寢孔碩<small about="#mwt422" typeof="mw:Transclusion">叶常約反</small>。新廟奕奕<small about="#mwt423" typeof="mw:Transclusion">叶弋灼反</small>，<span class="name">奚斯</span>所作。孔曼<small about="#mwt424" typeof="mw:Transclusion">音萬</small>且碩<small about="#mwt425" typeof="mw:Transclusion">同上</small>，萬民是若。<br/>
　　<small about="#mwt426" typeof="mw:Transclusion">賦也。<span class="name">徂來</span>、<span class="name">新甫</span>，二山名。八尺曰尋。舄，大貌。路寢，正寢也。新廟，<span class="name">僖公</span>所修之廟。<span class="name">奚斯</span>，<span class="name">公子魚</span>也。作者，教護屬功課章程也。曼，長。碩，大也。萬民是若，順萬民之望也。</small><br/>
　　<span class="book-name">閟宮</span>九章，五章章十七句<small about="#mwt427" typeof="mw:Transclusion">內第四章脱一句</small>，二章章八句，二章章十句。<br/>
　　<small about="#mwt428" typeof="mw:Transclusion">舊說八章，二章章十七句，一章十二句，一章三十八句，二章章八句，二章章十句。多寡不均，雜亂無次，蓋不知第四章有脫句而然。今正其誤。</small><br/>
　　<span class="book-name">魯頌</span>四篇，二十四章，二百四十三句。<br/>
　　<span id="shang_song_si_zhi_wu-n864" about="#mwt429" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷8#shang_song_si_zhi_wu-n864" class="mw-selflink-fragment">商頌四之五</a></span><br/>
　　<small about="#mwt430" typeof="mw:Transclusion"><span class="name">契</span>為<span class="name">舜</span>司徒而封於<span class="place">商</span>。傳十四世，而<span class="name">湯</span>有天下。其後三宗迭興，及<span class="name">紂</span>無道，為<span class="name">武王</span>所滅，封其庶兄<span class="name">微子啓</span>於<span class="place">宋</span>，脩其禮樂，以奉<span class="dynasty">商</span>後，其地在<span class="book-name">禹貢</span><span class="place">徐州</span><span class="name">泗</span>濱，西及<span class="place">豫州</span><span class="place">盟豬</span>之野。其後政衰，<span class="dynasty">商</span>之禮樂日以放失。七世至<span class="name">戴公</span>時，大夫<span class="name">正考甫</span>得<span class="book-name">商頌</span>十二篇於<span class="place">周</span>大師，歸以祀其先王。至<span class="name">孔子</span>編<span class="book-name">詩</span>，而又亡其七篇。然其存者，亦多闕文疑義，今不敢强通也。<span class="dynasty">商</span>都<span class="place">亳</span>，<span class="place">宋</span>都<span class="place">商丘</span>，皆在今<span class="place">應天府</span><span class="place">毫州</span>界。</small><br/>
　　<span id="yi-n865" about="#mwt431" typeof="mw:Transclusion" class="header">猗<small about="#mwt432" typeof="mw:Transclusion">音醫</small>與<small about="#mwt433" typeof="mw:Transclusion">音余</small>那與</span>，置我鞉<small about="#mwt434" typeof="mw:Transclusion">音祧</small>鼓。奏鼓簡簡，衎我烈祖。<br/>
　　<small about="#mwt435" typeof="mw:Transclusion">賦也。猗，歎辭。那，多。置，陳也。簡簡，和大也。衎，樂也。烈祖，<span class="name">湯</span>也。<span class="book-name">記</span>曰：「<span class="dynasty">商</span>人尚聲，臭味未成，滌蕩其聲。樂三闋，然後出迎牲」，即此是也。舊說以此為祀<span class="dynasty">成湯</span>之樂也。</small><br/>
　　<span class="name">湯</span>孫奏假，綏我思成。鞉鼓淵淵<small about="#mwt436" typeof="mw:Transclusion">叶於中反</small>，嚖嘒管聲。既和且平，依我磬聲。於<small about="#mwt437" typeof="mw:Transclusion">音烏</small>赫<span class="name">湯</span>孫<small about="#mwt438" typeof="mw:Transclusion">叶思倫反</small>，穆穆厥聲。<br/>
　　<small about="#mwt439" typeof="mw:Transclusion"><span class="name">湯</span>孫，主祀之時王也。假，與格同，言奏樂以格於祖考也。綏，安也。思成，未詳。<span class="name">鄭氏</span>曰：「安我以所思而成之人，謂神明來格也。<span class="book-name">禮記</span>曰：『<span title="禮記·祭統第二十五：及時將祭，君子乃齊。齊之爲言齊也，齊不齊，以致齊者也。" class="comment">齊</span>之日，思其居處，思其笑語，思其志意，思其所樂，思其所嗜。齊三日，乃見其所為齊者。祭之日，入室，僾然必有見乎其位。周旋出户，肅然必有聞乎其容聲。出户而聽，愾然必有聞乎其歎息之聲』，此之謂思成」。<span class="name">蘇氏</span>曰：「其所見聞，本非有也，生於思耳」。此二說近是。蓋齊而思之，祭而如有見聞，則成此人矣。<span class="name">鄭</span>注頗有脱誤，今正之。淵淵，深遠也。嘒嘒，清亮也。磬，玉磬也。堂上升歌之樂，非石磬也。穆穆，美也。</small><br/>
　　庸鼓有斁，萬舞有奕。我有嘉客，亦不夷懌。<br/>
　　<small about="#mwt440" typeof="mw:Transclusion">庸、鏞通。斁，斁然，盛也。奕，奕然，有次序也。蓋上文言，鞉鼓管籥作於堂下，其聲依堂上之玉磬，無相奪倫者。至於此，則九獻之後，鐘鼓交作，萬舞陳於庭，而祀事畢矣。嘉客，先代之後，來助祭者也。夷，悦也。亦不夷懌者，言皆悦懌也。</small><br/>
　　自古在昔，先民有作。溫恭朝夕，執事有恪。<br/>
　　<small about="#mwt441" typeof="mw:Transclusion">恪，敬也。言恭敬之道，古人所行，不可忘也。<span class="name">閔馬父</span>曰：「先聖王之傳恭，猶不敢專，稱曰『自古』，古曰『在昔』，昔曰『先民』」。</small><br/>
　　顧予烝嘗，<span class="name">湯</span>孫之將。<br/>
　　<small about="#mwt442" typeof="mw:Transclusion">將，奉也。言<span class="name">湯</span>其尚顧我烝嘗哉。此<span class="name">湯</span>孫之所奉者。致其丁寕之意，庶發其顧之也。</small><br/>
　　<span class="book-name">那</span>一章，二十二句。<br/>
　　<small about="#mwt444" typeof="mw:Transclusion"><span class="name">閔馬父</span>曰：「<span class="name">正考甫</span>校<span class="dynasty">商</span>之<span title="詩集傳·明正廳十二年司禮監刊本·音釋：頌之美也。" class="comment">名</span><span class="book-name">頌</span>，以<span class="book-name">那</span>為首，其<span title="詩集傳·明正廳十二年司禮監刊本·音釋：成也。" class="comment">輯</span>之<span title="詩集傳·明正廳十二年司禮監刊本·音釋：凡作篇章，義既成，撮其大要以為亂辭。" class="comment">亂</span>曰」云云，即此詩也。</small><br/>
　　<span id="jie_jie_lie_zu_you_zhi_si_hu-n867" about="#mwt445" typeof="mw:Transclusion" class="header">嗟嗟烈祖</span>，有秩斯祜<small about="#mwt446" typeof="mw:Transclusion">音户</small>。申錫無疆，及爾斯所。<br/>
　　<small about="#mwt447" typeof="mw:Transclusion">賦也。烈祖，<span class="name">湯</span>也。秩，常。申，重也。爾，主祭之君，蓋自歌者指之也。斯所，猶言此處也。<br/>
　　此亦祀<span class="dynasty">成湯</span>之樂。言嗟嗟烈祖，有秩秩無窮之福，可以申錫於無疆，是以及於爾今王之所，而脩其祭祀，如下所云也。</small><br/>
　　既載清酤<small about="#mwt448" typeof="mw:Transclusion">叶候五反</small>，賚我思成<small about="#mwt449" typeof="mw:Transclusion">叶音常</small>。亦有和羹<small about="#mwt450" typeof="mw:Transclusion">叶音郎</small>，既戒既平<small about="#mwt451" typeof="mw:Transclusion">叶音旁</small>。鬷<small about="#mwt452" typeof="mw:Transclusion">音奏</small>假<small about="#mwt453" typeof="mw:Transclusion">音假</small>無言<small about="#mwt454" typeof="mw:Transclusion">叶音昂</small>，時靡有爭<small about="#mwt455" typeof="mw:Transclusion">叶音章</small>。綏我眉壽，黃耇無疆。<br/>
　　<small about="#mwt456" typeof="mw:Transclusion">酤，酒。賚，與也。思成，義見上篇。和羹，味之調節也。戒，夙戒也。平，猶和也。<span class="book-name">儀禮</span>於祭祀燕享之始，每言「羹定」，蓋以羹熟為節，然後行禮。定，即戒平之謂也。鬷，<span class="book-name">中庸</span>作「奏」，正與上篇義冋。蓋古聲「奏」、「族」相近，「族」聲轉平而為「鬷」耳。無言，無爭，肅敬而齊一也。言其載清酤而既與我以思成矣，及進和羹，而肅敬之至，則又安我以眉壽黃耇之福也。</small><br/>
　　約軧<small about="#mwt457" typeof="mw:Transclusion">音祈</small>錯衡<small about="#mwt458" typeof="mw:Transclusion">叶户郎反</small>，八鸞鶬鶬<small about="#mwt459" typeof="mw:Transclusion">音搶</small>。以假<small about="#mwt460" typeof="mw:Transclusion">音格</small>以享<small about="#mwt461" typeof="mw:Transclusion">叶虛良反</small>，我受命溥將。自天降康，豐年穰穰。來假來饗<small about="#mwt462" typeof="mw:Transclusion">叶虛良反</small>降福無疆。<br/>
　　<small about="#mwt463" typeof="mw:Transclusion">約軧、錯衡、八鸞，見<span class="book-name">采芑</span>篇。鶬，見<span class="book-name">載見</span>篇。言助祭之諸侯，乘是車以假以享於祖宗之廟也。溥，廣。將，大也。穰穰，多也。言我受命既廣大，而天降以豐年，黍稷之多，使得以祭也。假之而祖考來假，享之而祖考來饗，則降福無疆矣。</small><br/>
　　顧予烝嘗，<span class="name">湯</span>孫之將。<br/>
　　<small about="#mwt464" typeof="mw:Transclusion">說見前篇。</small><br/>
　　<span class="book-name">烈祖</span>一章，二十二句。<br/>
　　<span id="xuan_niao-n867" about="#mwt445" typeof="mw:Transclusion" class="header">天命玄鳥</span>，降而生<span class="dynasty">商</span>，宅<span class="place">殷</span>土芒芒。古帝命<span class="name">武湯</span>，正域彼四方。<br/>
　　<small about="#mwt467" typeof="mw:Transclusion">賦也。玄鳥，鳦也。春分玄鳥降。<span class="name">高辛氏</span>之妃，<span class="name">有娀氏</span>女<span class="name">簡狄</span>，祈於郊禖，鳦遺卵，<span class="name">簡狄</span>吞之而生<span class="name">契</span>，其後世遂為<span class="name">有商氏</span>，以有天下。事見<span class="book-name">史記</span>。宅，居也。<span class="place">殷</span>，地名。芒芒,大貌。古，猶昔也。帝，上帝也。<span class="name">武湯</span>，以其有武徳號之也。正，治也。域，封境也。<br/>
　　此亦祭祀宗廟之樂，而追叙<span class="dynasty">商</span>人之所由生，以及其有天下之初也。</small><br/>
　　方命厥后，奄有九有<small about="#mwt468" typeof="mw:Transclusion">叶羽已反</small>。<span class="dynasty">商</span>之先后，受命不殆<small about="#mwt469" typeof="mw:Transclusion">叶養里反</small>，在<span class="name">武丁</span>孫子<small about="#mwt470" typeof="mw:Transclusion">叶獎里反</small>。<br/>
　　<small typeof="mw:Transclusion">方命厥后，四方諸侯無不受命也。九有，九州也。<span class="name">武丁</span>，<span class="name">高宗</span>也。言<span class="dynasty">商</span>之先后，受天命不危殆，故今<span class="name">武丁</span>孫子猶賴其福。</small><br/>
　　<span class="name">武丁</span>孫子，<span class="name">武王</span>靡不勝<small about="#mwt471" typeof="mw:Transclusion">音升</small>。龍旂十乘，大糦<small about="#mwt472" typeof="mw:Transclusion">音熾</small>是承。<br/>
　　<small about="#mwt473" typeof="mw:Transclusion"><span class="name">武王</span>，<span class="name">湯</span>號，而其後世亦以自稱也。龍旂，諸侯所建交龍之旂也。大糦，黍稷也。承，奉也。<br/>
　　言<span class="name">武丁</span>孫子，今襲<span class="name">湯</span>號者，其武無所不勝，於是諸侯無不奉黍稷以來助祭也。</small><br/>
　　邦畿千里，維民所止，肇域彼四海<small about="#mwt474" typeof="mw:Transclusion">叶虎洧反</small>。<br/>
　　<small typeof="mw:Transclusion">止，居。肇，開也。言王畿之內，民之所止，不過千里。而其封域，則極乎四海之廣也。</small><br/>
　　四海來假<small about="#mwt475" typeof="mw:Transclusion">音格</small>，來假祁祁。景員維<span class="name">河</span>，<span class="dynasty">殷</span>受命咸宜<small about="#mwt476" typeof="mw:Transclusion">叶牛何反</small>，百禄是何<small about="#mwt477" typeof="mw:Transclusion">音荷，叶如字</small>。<br/>
　　<small typeof="mw:Transclusion">假，與格同。祁祁，衆多貌。「景員維<span class="name">河</span>」之義未詳。或曰：<span class="name">景</span>，山名，<span class="dynasty">商</span>所都也。見<span class="book-name">殷武</span>卒章。<span class="book-name">春秋傳</span>亦曰「<span class="dynasty">商湯</span>有<span class="place">景亳</span>之命」是也。員，與下篇「幅隕」義同，蓋言周也。<span class="name">河</span>，<span class="name">大河</span>也。言<span class="name">景山</span>四周皆<span class="name">大河</span>也。何，任也。<span class="book-name">春秋傳</span>作「荷」。</small><br/>
　　<span class="book-name">玄鳥</span>一章，二十二句。<br/>
　　<span id="chang_fa-n867" about="#mwt445" typeof="mw:Transclusion" class="header">濬哲維<span class="dynasty">商</span></span>，長發其祥。洪水芒芒，<span class="book-name">禹</span>敷下土方<small typeof="mw:Transclusion"><span class="book-name">楚辭·天問</span><span class="name">禹</span>「<span title="楚辭·天問：禹之力獻功，降省下土四方。注：言禹以勤力獻進其功，堯因使省迨下土四方也。一無「四方」二字。補曰：降，下也。省，察也。書曰：惟荒度土功。" class="source">降省下土方</span>」，蓋用此語</small>。外大國是疆，幅隕<small about="#mwt479" typeof="mw:Transclusion">音員</small>既長。<span class="name">有娀</span><small about="#mwt480" typeof="mw:Transclusion">音崧</small>方將，帝立子生<span class="dynasty">商</span>。<br/>
　　<small about="#mwt481" typeof="mw:Transclusion">賦也。濬，深。哲，知。長，久也。方，四方也。外大國，遠諸侯也。幅，猶言邊幅也。隕，讀作員，謂周也。<span class="name">有娀</span>，<span class="name">契</span>之母家也。將，大也。<br/>
　　言<span class="dynasty">商</span>世世有濬哲之君，其受命之祥，發見也久矣。方<span class="name">禹</span>冶洪水，以外大國為中國之竟，而幅員廣大之時，<span class="name">有娀氏</span>始大，故帝立其女之子，而造<span class="dynasty">商室</span>也。蓋<span class="name">契</span>於是時始為<span class="name">舜</span>司徒，掌布五教於四方，而<span class="dynasty">商</span>之受命，實基於此。</small><br/>
　　<span class="name">玄王</span>桓撥<small about="#mwt483" typeof="mw:Transclusion">叶必烈反</small>，受小國是達<small about="#mwt484" typeof="mw:Transclusion">叶他悦反</small>，受大國是達。率履不越，遂視既發<small about="#mwt485" typeof="mw:Transclusion">叶方月反</small>。<span class="name">相土</span>烈烈，海外有截。<br/>
　　<small about="#mwt486" typeof="mw:Transclusion">賦也。<span class="name">玄王</span>，<span class="name">契</span>也，玄者，深微之稱。或曰：以玄鳥降而生也。王者，追尊之號。桓，武。撥，治。達，通也。受小國大國，無所不達，言其無所不宜也。率，循。履，禮。越，過。發，應也。言<span class="name">契</span>能循禮不過越，遂視其民，則既發以應之矣。<span class="name">相土</span>，<span class="name">契</span>之孫也。截，整齊也。至是而<span class="place">商</span>益大，四方諸侯歸之，截然整齊矣。其後<span class="name">湯</span>以七十里起，豈嘗中衰也與。</small><br/>
　　帝命不違，至于<span class="name">湯</span>齊。<span class="name">湯</span>降不遲，聖敬日躋<small about="#mwt487" typeof="mw:Transclusion">音齎</small>。昭假遲遲，上帝是祗，帝命式于九圍。<br/>
　　<small about="#mwt488" typeof="mw:Transclusion">賦也。<span class="name">湯</span>齊之義未詳。<span class="name">蘇氏</span>曰：「至<span class="name">湯</span>而王業成，與天命會也」。降，猶生也。遲遲，久也。祗，敬。式，法也。九圍，九州也。<br/>
　　<span class="dynasty">商</span>之先祖，既有明徳，天命未嘗去之，以至於<span class="name">湯</span>。<span class="name">湯</span>之生也，應期而降，適當其時，其聖敬又日躋升，以至昭假于天，久而不息，惟上帝是敬。故帝命之，使為法於九州也。</small><br/>
　　受小球<small about="#mwt489" typeof="mw:Transclusion">音求</small>大球，為下國綴<small about="#mwt490" typeof="mw:Transclusion">音贅</small>旒<small about="#mwt491" typeof="mw:Transclusion">音流</small>，何<small about="#mwt492" typeof="mw:Transclusion">音賀</small>天之休。不競不絿<small about="#mwt493" typeof="mw:Transclusion">音求</small>，不剛不柔，敷政優優，百禄是遒<small about="#mwt494" typeof="mw:Transclusion">音囚</small>。<br/>
　　<small typeof="mw:Transclusion">賦也。小球大球之義未詳。或曰：小國大國所贄之玉也。<span class="name">鄭氏</span>曰：「小球，鎮圭，尺有二寸。大球，大圭，三尺也。皆天子之所執也」。下國，諸侯也。綴，猶結也。旒，旗之垂者也。言為天子而為諸侯所係屬，如旗之縿，為旒所綴著也。何，荷。競，强。絿，緩也。優優，寛裕之意。遒，聚也。</small><br/>
　　受小共<small about="#mwt495" typeof="mw:Transclusion">音恭，叶居勇反</small>大共，為下國駿<small about="#mwt496" typeof="mw:Transclusion">音峻</small>厖<small about="#mwt497" typeof="mw:Transclusion">音忙，叶莫孔反</small>，何天之龍<small about="#mwt498" typeof="mw:Transclusion">叶丑勇反</small>。敷奏其勇，不震不動<small about="#mwt499" typeof="mw:Transclusion">叶徳總反</small>，不戁<small about="#mwt500" typeof="mw:Transclusion">音赧</small>不竦<small about="#mwt501" typeof="mw:Transclusion">音聳</small>，百祿是總。<br/>
　　<small about="#mwt502" typeof="mw:Transclusion">賦也。小共、大共、駿厖之義未詳。或曰：小國大國所共之貢也。<span class="name">鄭氏</span>曰：「共，執也。猶小球大球也」。<span class="name">蘇氏</span>曰：「共、珙通。合珙之玉也」。<span class="book-name">傳</span>曰：「駿，大也。厖，厚也」。<span class="name">董氏</span>曰：「<span class="book-name">齊詩</span>作『駿駹』，謂馬也」。龍，寵也。敷奏其勇，猶言大進其武功也。戁，恐。竦，懼也。</small><br/>
　　<span class="name">武王</span>載旆，有虔秉鉞<small about="#mwt503" typeof="mw:Transclusion">音越</small>。如火烈烈，則莫我敢曷<small about="#mwt504" typeof="mw:Transclusion">音遏，叶何竭反，<span class="book-name">漢書</span>做「遏」</small>。苞有三蘖<small about="#mwt505" typeof="mw:Transclusion">叶五竭反</small>，莫遂莫達<small about="#mwt506" typeof="mw:Transclusion">叶他悦反</small>，九有有截。<span class="name">韋</span><span class="name">顧</span>既伐<small about="#mwt507" typeof="mw:Transclusion">叶房越反</small>，<span class="name">昆吾</span><span class="name">夏桀</span>。<br/>
　　<small about="#mwt508" typeof="mw:Transclusion">賦也。<span class="name">武王</span>，<span class="name">湯</span>也。䖍，敬也。言恭行天討也。曷、遏通。或曰：曷，誰何也。苞，本也。蘖，旁生萌蘖也。言一本生三蘖也。本則<span class="name">夏桀</span>，蘖則<span class="name">韋</span>也、<span class="name">顧</span>也、<span class="name">昆吾</span>也，皆<span class="name">桀</span>之黨也。<span class="name">鄭氏</span>曰：「<span class="name">韋</span>，<span class="name">彭</span>姓。<span class="name">顧</span>、<span class="name">昆吾</span>，<span class="name">己</span>姓」。<br/>
　　言<span class="name">湯</span>既受命，載旆秉鉞，以征不義。<span class="name">桀</span>與三蘖，皆不能遂其惡，而天下截然歸<span class="dynasty">商</span>矣。初伐<span class="name">韋</span>，次伐<span class="name">顧</span>，次伐<span class="name">昆吾</span>，乃伐<span class="name">夏桀</span>，當時用師之序如此。</small><br/>
　　昔在中葉，有震且業。允也天子<small about="#mwt509" typeof="mw:Transclusion">叶獎里反</small>，降于卿士。寔維阿衡<small about="#mwt510" typeof="mw:Transclusion">叶户郎反</small>，寔左<small about="#mwt511" typeof="mw:Transclusion">音佐</small>右<small about="#mwt512" typeof="mw:Transclusion">音又</small><span class="name">商王</span>。<br/>
　　<small about="#mwt513" typeof="mw:Transclusion">賦也。葉，世。震，懼。業，危也。承上文而言昔在，則前乎此矣。豈謂<span class="name">湯</span>之前世，中衰時與。允也天子，指<span class="name">湯</span>也。降，言天賜之也。卿士，則<span class="name">伊尹</span>也。言至於<span class="name">湯</span>得<span class="name">伊尹</span>，而有天下也。阿衡，<span class="name">伊尹</span>官號也。</small><br/>
　　<span class="book-name">長發</span>七章，一章八句，四章章七句，一章九句，一章六句。<br/>
　　<small about="#mwt514" typeof="mw:Transclusion"><span class="book-name">序</span>以此為大禘之詩。蓋祭其祖之所出，而以其祖配也。<span class="name">蘇氏</span>曰：「大禘之祭，所及者遠，故其詩歷言<span class="dynasty">商</span>之先后，又及其卿士<span class="name">伊尹</span>，蓋與祭於禘者也」。<span class="book-name">商書</span>曰：「茲予大享于先王，爾祖其從與享之」。是禮也，豈其起於<span class="dynasty">商</span>之世歟。今按：大禘不及群廟之主，此宜為祫祭之詩，然經無明文，不可考也。</small><br/>
　　<span id="ta_bi_yin_wu_fen_fa_jing_chu_mi-n869" about="#mwt515" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷8#ta_bi_yin_wu_fen_fa_jing_chu_mi-n869" class="mw-selflink-fragment">撻彼殷武奮伐荊楚冞</a></span><small about="#mwt516" typeof="mw:Transclusion">面規反</small>入其阻裒<small about="#mwt517" typeof="mw:Transclusion">音抔</small>荊之旅有截其所湯孫之緒<small about="#mwt518" typeof="mw:Transclusion">音序○賦也撻疾貌殷武殷王之武也冞冒裒聚湯孫謂高宗○舊說以此為祀高宗之樂蓋自盤庚没而殷道哀楚人叛之高宗撻然用武以伐其國入其險阻以致其衆盡平其地使截然齊一皆高宗之功也易曰高宗伐鬼方三年克之蔬謂此歟</small>○維女<small about="#mwt519" typeof="mw:Transclusion">音女</small>荊楚居國南鄉昔有成湯自彼氐<small about="#mwt520" typeof="mw:Transclusion">音堤</small>羌莫敢不來享<small about="#mwt521" typeof="mw:Transclusion">叶虛良反</small>莫敢不來王曰商是常<small about="#mwt522" typeof="mw:Transclusion">賦也氏羌夷秋國在西方享獻也世見曰王○蘇氏曰既克之則告之曰爾雖遠亦居吾國之南耳昔成湯之世雖氐羌之遠猶莫敢不來朝曰此商之常禮也况汝荊楚曷敢不至哉</small>○天命多辟<small about="#mwt523" typeof="mw:Transclusion">音璧</small>設都于禹之績歲事來辟勿予禍適<small about="#mwt524" typeof="mw:Transclusion">音謫</small>稼穡匪觧<small about="#mwt525" typeof="mw:Transclusion">音懈叶訖力反○賦也多辟諸侯也來辟來王也適謫通○言天命諸侯各建都邑於禹所治之地而皆以歲事來至於商以祈王之不譴曰我之稼穡不敢解也庶可以免咎矣言荊楚既平而諸候畏服也</small>○天命降監<small about="#mwt526" typeof="mw:Transclusion">下與濫叶</small>下民有嚴<small about="#mwt527" typeof="mw:Transclusion">叶五聞反</small>不僭不濫不敢怠遑命于下國<small about="#mwt528" typeof="mw:Transclusion">叶越逼反</small>封建厥福<small about="#mwt529" typeof="mw:Transclusion">叶筆力反○賦也監視嚴威也僭賞之差也□刑之過也遑暇封大也○言天命降監不在乎他皆在民之視聽則下民亦有嚴矣惟賞不僭刑不濫而不敢怠遑則天命之以天下而大建其福此高宗所以受命而中興也</small>○商邑翼翼四方之極赫赫厥聲濯濯厥靈壽考且寜以保我後生<small about="#mwt530" typeof="mw:Transclusion">叶桑經反○賦也商邑王都也翼翼整敕貌極表也赫赫頸盛也濯濯光明也言高宗中興之盛如此壽考且寜云者蓋高宗之享國五十有九年我後生謂後嗣子孫也</small>○陟彼景山<small about="#mwt531" typeof="mw:Transclusion">叶所旗反</small>松柏丸丸<small about="#mwt532" typeof="mw:Transclusion">叶胡員反</small>是斷<small about="#mwt533" typeof="mw:Transclusion">音短</small>是遷方斵<small about="#mwt534" typeof="mw:Transclusion">音卓</small>是虔松桷<small about="#mwt535" typeof="mw:Transclusion">音角</small>有梴<small about="#mwt536" typeof="mw:Transclusion">五連反</small>旅楹有閑<small about="#mwt537" typeof="mw:Transclusion">叶胡田反</small>寢成孔安<small about="#mwt538" typeof="mw:Transclusion">叶於連反○賦也景山名商所却也丸丸直也遷徙方正也䖍亦截也挺長貌旅衆也閑閑然而大也寢廟中之寢也安所以安高宗之神也此蓋特為百世不遷之廟不在三昭三穆之數既成始祔而祭之之詩也然此章與閟宮之卒章文意略同未詳何謂</small><br/>
　　殷武六章三章章六句二章章七句一章五句商頌五篇十六章一百五十四句<br/>
<br/>
<br/>
<br/>
<br/>
<br/>
<br/>
<br/>
　　詩經集傳卷八</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c10_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
