<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷六</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid var(--border-subtle,#8888aa);border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:var(--background-color-neutral-subtle,#f7f8ff);color:var(--color-base,#202122)}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid var(--border-subtle,#8888aa)}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:var(--background-color-neutral-subtle,#f7f8ff);color:var(--color-base,#202122);border:2px solid var(--border-subtle,#8888aa);text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;color:inherit;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border:2px solid var(--border-color-error,#b22222);background-color:var(--background-color-error-subtle,#ffeeee);color:var(--color-base,#202122)}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border:2px solid var(--border-color-error,#b22222);color:var(--color-base,#202122)}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" data-mw-parsoid-version="0.20.0.0-alpha16" data-mw-html-version="2.8.0" xml:lang="zh"><section data-mw-section-id="0"><table style="width:100%; margin-top:0px;border:1px solid #a3b400; background-color: #dde594; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a3b400">←</span> <a rel="mw:WikiLink" href="c6_shi_ji_chuan__si_ku_quan_shu_ben__juan5.xhtml" title="詩集傳 (四庫全書本)/卷5">卷五</a></td>
<td style="width:50%;">詩集傳　卷六</td>
<td class="noprint" style="width:25%; text-align:right; font-size:small;"><a rel="mw:WikiLink" href="c8_shi_ji_chuan__si_ku_quan_shu_ben__juan7.xhtml" title="詩集傳 (四庫全書本)/卷7">卷七</a>  <span style="color:#a3b400">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt586"><p>　　欽定四庫全書<br/>
　　<span id="shi_jing_ji_chuan_juan_liu-n779" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷6#shi_jing_ji_chuan_juan_liu-n779" class="mw-selflink-fragment">詩經集傳卷六</a></span><br/>
　　宋　朱子　撰<br/>
　　<span id="da_ya_san-n780" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷6#da_ya_san-n780" class="mw-selflink-fragment">大雅三</a></span><small about="#mwt11" typeof="mw:Transclusion">說見小雅</small><br/>
　　<span id="wen_wang_zhi_shen_san_zhi_yi-n781" about="#mwt12" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷6#wen_wang_zhi_shen_san_zhi_yi-n781" class="mw-selflink-fragment">文王之什三之一</a></span><br/>
　　<span id="wen_wang_qi_zhang_zhang_ba_ju-n782" about="#mwt41" typeof="mw:Transclusion" class="header"><span class="name">文王</span>在上</span>，於<small about="#mwt13" typeof="mw:Transclusion">音烏，下同</small>昭于天<small about="#mwt14" typeof="mw:Transclusion">叶鐵因反</small>。<span class="place">周</span>雖舊邦，其命維新。<span class="place">有周</span>不顯，帝命不時<small about="#mwt15" typeof="mw:Transclusion">叶上紙反</small>。<span class="name">文王</span>陟降，在帝左右<small about="#mwt16" typeof="mw:Transclusion">叶羽已反</small>。<br/>
　　<small typeof="mw:Transclusion">賦也。於，歎辭。昭，明也。命，天命也。不顯，猶言豈不顯也。帝，上帝也。不時，猶言豈不時也。左右，旁側也。<br/>
　　<span class="name">周公</span>追述<span class="name">文王</span>之德，明<span class="dynasty">周</span>家所以受命而代<span class="dynasty">商</span>者，皆由於此，以戒<span class="name">成王</span>。此章言<span class="name">文王</span>既没，而其神在上，昭明于天，是以<span class="place">周</span>邦雖自<span class="name">后稷</span>始封，千有餘年，而其受天命，則自今始也。夫<span class="name">文王</span>在上，而昭于天，則其德顯矣。<span class="place">周</span>雖舊邦，而命則新，則其命時矣。故又曰：<span class="place">有周</span>豈不顯乎，帝命豈不時乎。蓋以<span class="name">文王</span>之神在天，一升一降，無時不在上帝之左右。是以子孫蒙其福澤，而君有天下也。<span class="book-name">春秋傳</span>天王追命諸侯之辭曰：「叔父陟恪，在我先王之左右，以佐事上帝」，語意與此正相似。或疑「恪」亦「降」字之誤，理或然也。</small><br/>
　　亹亹<small about="#mwt17" typeof="mw:Transclusion">音尾</small><span class="name">文王</span>，令聞<small about="#mwt18" typeof="mw:Transclusion">音問</small>不已。陳錫哉<span class="name">周</span>，侯<span class="name">文王</span>孫子<small about="#mwt19" typeof="mw:Transclusion">叶獎里反</small>。<span class="name">文王</span>孫子，本支百世。凡<span class="dynasty">周</span>之士，不顯亦世。<br/>
　　<small about="#mwt20" typeof="mw:Transclusion">賦也。亹亹，强勉之貌。令聞，善譽也。陳，猶敷也。哉，語辭。侯，維也。本，宗子也。支，庶子也。<br/>
　　<span class="name">文王</span>非有所勉也，純亦不已，而人見其若有所勉耳。其德不已，故今既没，而其令聞猶不已也。令聞不已，是以上帝敷錫于<span class="dynasty">周</span>，維<span class="name">文王</span>孫子，則使之本宗百世為天子，支庶百世為諸侯。而又及其臣子，使凡<span class="dynasty">周</span>之士，亦世世脩徳，與<span class="dynasty">周</span>匹休焉。</small><br/>
　　世之不顯，厥猶翼翼。思皇多士，生此王國<small about="#mwt21" typeof="mw:Transclusion">叶于逼反</small>。王國克生，維<span class="dynasty">周</span>之楨<small about="#mwt22" typeof="mw:Transclusion">音貞</small>。濟濟<small about="#mwt23" typeof="mw:Transclusion">上聲</small>多士，<span class="name">文王</span>以寧。<br/>
　　<small about="#mwt24" typeof="mw:Transclusion">賦也。猶，謀。翼翼，勉敬也。思，語辭。皇，美。楨，榦也。濟濟，多貌。<br/>
　　此承上章而言。其傳世豈不顯乎，而其謀猷皆能勉敬如此也。美哉，此衆多之賢士，而生於此<span class="name">文王</span>之國也。<span class="name">文王</span>之國能生此衆多之士，則足以為國之榦，而<span class="name">文王</span>亦賴以為安矣。蓋言<span class="name">文王</span>得人之盛，而宜其傳世之顯也。</small><br/>
　　穆穆<span class="name">文王</span>，於緝熙敬止。假<small about="#mwt25" typeof="mw:Transclusion">上聲</small>哉天命，<span class="dynasty">有商</span>孫子。<span class="dynasty">商</span>之孫子，其麗不億。上帝既命，侯于<span class="dynasty">周</span>服<small about="#mwt26" typeof="mw:Transclusion">叶蒲北反</small>。<br/>
　　<small typeof="mw:Transclusion">賦也。穆穆，深遠之意。緝，續。熙，明。亦不已之意。止，語辭。假，大。麗，數也。不億，不止於億也。侯，維也。<br/>
　　言穆穆然<span class="name">文王</span>之德，不已其敬如此，是以大命集焉。以<span class="dynasty">有商</span>孫子觀之，則可見矣。蓋<span class="dynasty">商</span>之孫子，其數不止於億，然以上帝之命集於<span class="name">文王</span>，而今皆維服于<span class="dynasty">周</span>矣。</small><br/>
　　侯服于<span class="dynasty">周</span>，天命靡常。<span class="dynasty">殷</span>士膚敏，祼<small about="#mwt27" typeof="mw:Transclusion">音灌</small>將于京<small about="#mwt28" typeof="mw:Transclusion">叶居良反</small>。厥作祼將，常服黼<small about="#mwt29" typeof="mw:Transclusion">音甫</small>冔<small about="#mwt30" typeof="mw:Transclusion">音許</small>。王之藎<small about="#mwt31" typeof="mw:Transclusion">音盡</small>臣，無念爾祖。<br/>
　　<small about="#mwt32" typeof="mw:Transclusion">賦也。諸侯之大夫，入天子之國，曰某士。則<span class="dynasty">殷</span>士者，<span class="dynasty">商</span>孫子之臣屬也。膚，美。敏，疾也。祼，灌鬯也。將，行也，酌而送之也。京，<span class="dynasty">周</span>之京師也。黼，黼裳也。冔，<span class="dynasty">殷</span>冠也。蓋先代之後，統承先王，脩其禮物，作賓於王家，時王不敢變焉，而亦所以為戒也。王，指<span class="name">成王</span>也。藎，進也。言其忠愛之篤，進進無已也。無念，猶言豈得無念也。爾祖，<span class="name">文王</span>也。<br/>
　　言<span class="dynasty">商</span>之孫子，而侯服于<span class="dynasty">周</span>，以天命之不可常也。故<span class="dynasty">殷</span>之士，助祭于<span class="dynasty">周</span>京，而服<span class="dynasty">商</span>之服也。於是呼王之藎臣而告之曰：得無念爾祖<span class="name">文王</span>之德乎。蓋以戒王，而不敢斥言。猶所謂「<span title="左傳·襄元第十四·虞箴：芒芒禹跡，畫為九州，經啟九道，民有寢廟，獸有茂草，各有攸處，德用不擾。在帝夷羿，冒於原獸，忘其國恤，而思其麀牡。武不可重，用不恢於夏家。獸臣司原，敢告僕夫。" class="source">敢告僕夫</span>」云爾。<span class="name">劉向</span>曰：「<span class="name">孔子</span>論<span class="book-name">詩</span>，至於『<span class="dynasty">殷</span>士膚敏，祼將于京』，喟然歎曰：『大哉天命，善不可不傳於後嗣，是以富貴無常。』蓋傷<span class="name">微子</span>之事<span class="dynasty">周</span>，而痛<span class="dynasty">殷</span>之亡也」。</small><br/>
　　無念爾祖，聿脩厥德。永言配命，自求多福<small about="#mwt33" typeof="mw:Transclusion">叶筆力反</small>。<span class="dynasty">殷</span>之未喪<small about="#mwt34" typeof="mw:Transclusion">去聲</small>師，克配上帝。宜鑒于<span class="dynasty">殷</span>，駿<small about="#mwt35" typeof="mw:Transclusion">音峻</small>命不易<small about="#mwt36" typeof="mw:Transclusion">去聲</small>。<br/>
　　<small typeof="mw:Transclusion">賦也。聿，發語辭。永，長。配，合也。命，天理也。師，衆也。上帝，天之主宰也。駿，大也。不易，言其難也。<br/>
　　言欲念爾祖，在於自脩其德，而又常自省察，使其所行無不合於天理，則盛大之福自我致之，有不外求而得矣。又言<span class="dynasty">殷</span>未失天下之時，其德足以配乎上帝矣。今其子孫乃如此，宜以為鑒而自省焉，則知天命之難保矣。<span class="book-name">大學傳</span>曰：「得衆則得國，失衆則失國」，此之謂也。</small><br/>
　　命之不易，無遏爾躬<small about="#mwt37" typeof="mw:Transclusion">叶姑弘反</small>。宣昭義問，有虞<span class="dynasty">殷</span>自天<small about="#mwt38" typeof="mw:Transclusion">叶鐵因反</small>。上天之載，無聲無臭<small about="#mwt39" typeof="mw:Transclusion">叶初尤反</small>。儀刑<span class="name">文王</span>，萬邦作孚<small about="#mwt40" typeof="mw:Transclusion">叶房尤反</small>。<br/>
　　<small typeof="mw:Transclusion">賦也。遏，絶。宣，布。昭，明。義，善也。問、聞通。有、又通。虞，度。載，事。儀，象。刑，法。孚，信也。<br/>
　　言天命之不易保，故告之使無若<span class="name">紂</span>之自絶於天，而布明其善譽於天下。又度<span class="dynasty">殷</span>之所以廢興者，而折之於天。然上天之事，無聲無臭，不可得而度也。惟取法於<span class="name">文王</span>，則萬邦作而信之矣。<span class="name">子思子</span>曰：「『維天之命，於穆不已』，蓋曰天之所以為天也。『於乎不顯，<span class="name">文王</span>之德之純』，蓋曰<span class="name">文王</span>之所以為文也，純亦不已」。夫知天之所以為天，又知<span class="name">文王</span>之所以為文，則夫與天同德者，可得而言矣。是詩首言「<span class="name">文王</span>在上，於昭于天」，「<span class="name">文王</span>陟降，在帝左右」，而終之以此，其旨深矣。</small><br/>
　　<span class="book-name">文王</span>七章，章八句。<br/>
　　<small about="#mwt42" typeof="mw:Transclusion"><span class="place">東萊</span><span class="name">呂氏</span>曰：「<span class="book-name">呂氏春秋</span>引此詩，以為<span class="name">周公</span>所作。味其辭意，信非<span class="name">周公</span>不能作也」。<br/>
　　今按此詩，一章言<span class="name">文王</span>有顯德，而上帝有成命也。二章言天命集於<span class="name">文王</span>，則不唯尊榮其身，又使其子孫百世為天子、諸侯也。三章言命<span class="dynasty">周</span>之福，不唯及其子孫，而又及其群臣之後嗣也。四章言天命既絶於<span class="dynasty">商</span>，則不唯誅罰其身，又使其子孫亦來臣服于<span class="dynasty">周</span>也。五章言絶<span class="dynasty">商</span>之禍，不唯及其子孫，而又及其群臣之後嗣也。六章言<span class="dynasty">周</span>之子孫臣庶，當以<span class="name">文王</span>為法，而以<span class="dynasty">商</span>為監也。七章又言當以<span class="dynasty">商</span>為監，而以<span class="name">文王</span>為法也。其於天人之際，興亡之理，丁寜反覆，至深切矣。故立之樂官，而因以為天子、諸侯朝會之樂。蓋將以戒乎後世之君臣，而又以昭先王之德於天下也。<span class="book-name">國語</span>以為「兩君相見之樂」，特舉其一端而言耳。然此詩之首章言<span class="name">文王</span>之昭于天，而不言其所以昭。次章言其令聞不已，而不言其所以聞。至於四章，然後所以昭明而不己者乃可得而見焉。然亦多詠歎之言，而語其所以為德之實，則不越乎敬之一字而已。然則後章所謂脩厥徳而儀刑之者，豈可以他求哉。亦勉於此而已矣。</small><br/>
　　<span id="ming_ming_zai_xia_he_he_zai_shang-n783" about="#mwt43" typeof="mw:Transclusion" class="header">明明在下</span>，赫赫在上<small about="#mwt44" typeof="mw:Transclusion">叶辰羊反</small>。天難忱<small about="#mwt45" typeof="mw:Transclusion">音諶</small>斯，不易<small about="#mwt46" typeof="mw:Transclusion">去聲</small>維王。天位<span class="dynasty">殷</span>適<small about="#mwt47" typeof="mw:Transclusion">音的</small>，使不挾<small about="#mwt48" typeof="mw:Transclusion">子燮反</small>四方。<br/>
　　<small about="#mwt49" typeof="mw:Transclusion">賦也。明明，徳之明也。赫赫，命之顯也。忱，信也。不易，難也。天位，天子之位也。<span class="dynasty">殷</span>適，<span class="dynasty">殷</span>之適嗣也。挾，有也。<br/>
　　此亦<span class="name">周公</span>戒<span class="name">成王</span>之詩。將陳<span class="name">文</span><span class="name">武</span>受命，故先言在下者有明明之德，則在上者有赫赫之命。達於上下，去就無常，此天之所以難忱，而為君之所以不易也。<span class="name">紂</span>居天位，為<span class="dynasty">殷</span>嗣，乃使之不得挾四方而有之，蓋以此爾。</small><br/>
　　<span class="place">摯</span><small about="#mwt50" typeof="mw:Transclusion">音至</small><span class="name">仲氏任</span><small about="#mwt51" typeof="mw:Transclusion">音壬</small>，自彼<span class="place">殷商</span>。來嫁于<span class="dynasty">周</span>，曰嬪<small about="#mwt52" typeof="mw:Transclusion">音貧</small>于京<small about="#mwt53" typeof="mw:Transclusion">叶居良反</small>。乃及<span class="name">王季</span>，維德之行<small about="#mwt54" typeof="mw:Transclusion">叶戸郎反</small>。<span class="name">大<small about="#mwt55" typeof="mw:Transclusion">音泰</small>任</span>有身<small about="#mwt56" typeof="mw:Transclusion">叶尸羊反</small>，生此<span class="name">文王</span>。<br/>
　　<small about="#mwt57" typeof="mw:Transclusion">賦也。<span class="place">摯</span>，國名。仲，中女也。<span class="name">任</span>，<span class="place">摯</span>國姓也。<span class="place">殷商</span>，<span class="dynasty">商</span>之諸侯也。嬪，婦也。京，<span class="place">周</span>京也。曰嬪于京，疊言以釋上句之意。猶曰：「釐降二女于<span class="place">媯</span>汭，嬪于<span class="place">虞</span>」也。<span class="name">王季</span>，<span class="name">文王</span>父也。身，懷孕也。<br/>
　　將言<span class="name">文王</span>之聖，而追本其所從來者如此。蓋曰自其父母而已然矣。</small><br/>
　　維此<span class="name">文王</span>，小心翼翼。昭事上帝，聿懷多福<small about="#mwt58" typeof="mw:Transclusion">叶筆力反</small>。厥德不回，以受方國<small about="#mwt59" typeof="mw:Transclusion">叶越逼反</small>。<br/>
　　<small typeof="mw:Transclusion">賦也。小心翼翼，恭慎之貌，即前篇之所謂敬也。<span class="name">文王</span>之德，於此為盛。昭，明。懷，來。回，邪也。方國，四方來附之國也。</small><br/>
　　天監在下，有命既集<small about="#mwt60" typeof="mw:Transclusion">叶昨合反</small>。<span class="name">文王</span>初載，天作之合。在<span class="name">洽</span>之陽，在<span class="name">渭</span>之涘<small about="#mwt61" typeof="mw:Transclusion">音士，叶羽已反</small>。<span class="name">文王</span>嘉止，大邦有子<small about="#mwt62" typeof="mw:Transclusion">叶獎里反</small>。<br/>
　　<small typeof="mw:Transclusion">賦也。監，視。集，就。載，年。合，配也。<span class="name">洽</span>，水名，本在今<span class="place">同州</span><span class="place">郃陽</span>、<span class="place">夏陽縣</span>，今流已絶，故去「水」而加「邑」。<span class="name">渭水</span>亦逕此入<span class="name">河</span>也。嘉，昏禮也。大邦，<span class="place">莘國</span>也。子，<span class="name">大姒</span>也。<br/>
　　將言<span class="name">武王</span>伐<span class="dynasty">商</span>之事，故此又推其本，而言天之監照，實在於下，其命既集於<span class="dynasty">周</span>矣。故於<span class="name">文王</span>之初年，而黙定其配。所以<span class="name">洽</span>陽、<span class="name">渭</span>涘，當<span class="name">文王</span>將昏之期，而大邦有子也。蓋曰非人之所能為矣。</small><br/>
　　大邦有子，俔<small about="#mwt63" typeof="mw:Transclusion">牽遍反</small>天之妹。文定厥祥，親迎<small about="#mwt64" typeof="mw:Transclusion">去聲</small>于<span class="name">渭</span>。造舟為梁，不顯其光。<br/>
　　<small about="#mwt65" typeof="mw:Transclusion">賦也。俔，磬也。<span class="book-name">韓詩</span>作「磬」，<span class="book-name">說文</span>云：「俔，譬也」，<span class="name">孔氏</span>曰：「如今俗語譬喻物，曰『磬作然』也。」文，禮。祥，吉也。言卜得吉，而以納幣之禮定其祥也。造，作。梁，橋也。作船於水，比之而加版於其上，以通行者，即今之浮橋也。<span class="book-name">傳</span>曰：「天子造舟，諸侯維舟，大夫方舟，士特舟」。<span class="name">張子</span>曰：「造舟為梁，<span class="name">文王</span>所制，而<span class="dynasty">周</span>世遂以為天子之禮也」。不顯，顯也。</small><br/>
　　有命自天，命此<span class="name">文王</span>，于<span class="dynasty">周</span>于京<small about="#mwt66" typeof="mw:Transclusion">叶居良反</small>。纘女維<span class="place">莘</span>，長<small about="#mwt67" typeof="mw:Transclusion">上聲</small>子維行<small about="#mwt68" typeof="mw:Transclusion">叶户郎反</small>，篤生<span class="name">武王</span>。保右<small about="#mwt69" typeof="mw:Transclusion">音祐</small>命爾，燮伐<span class="dynasty">大商</span>。<br/>
　　<small about="#mwt70" typeof="mw:Transclusion">賦也。纘，繼也。<span class="place">莘</span>，國名。長子，長女<span class="name">大姒</span>也。行，嫁。篤，厚也。言既生<span class="name">文王</span>，而又生<span class="name">武王</span>也。右，助。燮，和也。<br/>
　　言天既命<span class="name">文王</span>於<span class="dynasty">周</span>之京矣，而克纘<span class="name">大任</span>之女事者，維此<span class="place">莘國</span>，以其長女來嫁于我也。天又篤厚之，使生<span class="name">武王</span>，保之、助之、命之，而使之順天命，以伐<span class="place">商</span>也。</small><br/>
　　<span class="place">殷商</span>之旅，其會如林。矢于<span class="place">牧野</span>，維予侯興<small about="#mwt71" typeof="mw:Transclusion">叶音歆</small>。上帝臨女<small about="#mwt72" typeof="mw:Transclusion">音汝</small>，無貳爾心。<br/>
　　<small about="#mwt73" typeof="mw:Transclusion">賦也。如林，言衆也。<span class="book-name">書</span>曰：「受率其旅若林」。矢，陳也。<span class="place">牧野</span>，在<span class="place">朝歌</span>南七十里。侯，維。貳，疑也。爾，<span class="name">武王</span>也。<br/>
　　此章言<span class="name">武王</span>伐<span class="name">紂</span>之時，<span class="name">紂</span>衆會集如林，以拒<span class="name">武王</span>，而皆陳于<span class="place">牧野</span>，則維我之師，為有興起之勢耳，然衆心猶恐<span class="name">武王</span>以衆寡之不敵，而有所疑也，故勉之曰：「上帝臨女，無貳爾心」，蓋知天命之必然，而贊其決也。然<span class="name">武王</span>非必有所疑也，設言以見衆心之同，非<span class="name">武王</span>之得已耳。</small><br/>
　　<span class="place">牧野</span>洋洋，檀車煌煌，駟騵<small about="#mwt74" typeof="mw:Transclusion">音元</small>彭彭<small about="#mwt75" typeof="mw:Transclusion">叶鋪郎反</small>。維<span class="name">師尚父</span>，時維鷹揚。涼<small about="#mwt76" typeof="mw:Transclusion">音亮</small>彼<span class="name">武王</span>，肆伐<span class="dynasty">大商</span>，會朝清明<small about="#mwt77" typeof="mw:Transclusion">叶謨郎反</small>。<br/>
　　<small typeof="mw:Transclusion">賦也。洋洋，廣大之貌。檀，堅木，宜為車者也。煌煌。鮮明貌。駵馬白腹曰騵。彭彭，强盛貌。<span class="name">師尚父</span>，<span class="name">太公望</span>，為大師，而號尚父也。鷹揚，如鷹之飛揚而將擊，言其猛也。涼，<span class="book-name">漢書</span>作「亮」，佐助也。肆，縱兵也。會朝，會戰之旦也。<br/>
　　此章言<span class="name">武王</span>師衆之盛，將帥之賢。伐<span class="dynasty">商</span>以除穢濁，不崇朝而天下清明。所以終首章之意也。</small><br/>
　　<span class="book-name">大明</span>八章，四章章六句，四章章八句。<br/>
　　<small about="#mwt78" typeof="mw:Transclusion">名義見<span class="book-name">小旻</span>篇。一章言天命無常，惟德是與。二章言<span class="name">王季</span>、<span class="name">大任</span>之德，以及<span class="name">文王</span>。三章言<span class="name">文王</span>之德。四章、五章、六章，言<span class="name">文王</span>、<span class="name">大姒</span>之德，以及<span class="name">武王</span>。七章言<span class="name">武王</span>伐<span class="dynasty">紂</span>。八章言<span class="name">武王</span>克<span class="place">商</span>，以終首章之意。其章以六句八句相間。又，<span class="book-name">國語</span>以此及下篇，皆為兩君相見之樂，說見上篇。</small><br/>
　　<span id="mian_jiu_zhang_zhang_liu_ju-n784" about="#mwt132" typeof="mw:Transclusion" class="header">緜緜瓜瓞</span><small about="#mwt80" typeof="mw:Transclusion">音垤</small>，民之初生，自土<span class="name">沮</span><small about="#mwt81" typeof="mw:Transclusion">音疽</small><span class="name">漆</span><small about="#mwt82" typeof="mw:Transclusion">音七</small>。<span class="name">古公亶父</span><small about="#mwt83" typeof="mw:Transclusion">音甫</small>，陶<small about="#mwt84" typeof="mw:Transclusion">音桃</small>復<small about="#mwt85" typeof="mw:Transclusion">音福</small>陶穴<small about="#mwt86" typeof="mw:Transclusion">叶户橘反</small>，未有家室。<br/>
　　<small about="#mwt87" typeof="mw:Transclusion">比也。緜緜，不絶貌。大曰瓜，小曰瓞。瓜之近本初生者常小，其蔓不絶，至末而後大也。民，<span class="place">周</span>人也。自，從。土，地也。<span class="name">沮</span>、<span class="name">漆</span>，二水名，在<span class="place">豳</span>地。<span class="name">古公</span>，號也。<span class="name">亶父</span>名也。或曰：字也。後乃追稱<span class="name">大王</span>焉。陶，窯竈也。復，重窯也。穴，土室也。家，門內之通名也。<span class="place">豳</span>地近西戎而苦寒，故其俗如此。<br/>
　　此亦<span class="name">周公</span>戒<span class="name">成王</span>之詩。追述<span class="name">大王</span>始遷<span class="place">岐周</span>，以開王業。而<span class="name">文王</span>因之，以受天命也。此其首章，言瓜之先小後大，以比<span class="place">周</span>人始生於<span class="name">漆</span>、<span class="name">沮</span>之上。而<span class="name">古公</span>之時，居於窯竈土室之中。其國甚小，至<span class="name">文王</span>而後大也。</small><br/>
　　<span class="name">古公亶父</span>，來朝走馬<small about="#mwt88" typeof="mw:Transclusion">叶滿補反</small>。率西水滸<small about="#mwt89" typeof="mw:Transclusion">音虎</small>，至于<span class="name">岐</span>下<small about="#mwt90" typeof="mw:Transclusion">叶後五反</small>。爰及<span class="name">姜</span>女，聿來胥宇。<br/>
　　<small about="#mwt91" typeof="mw:Transclusion">賦也。朝，早也。走馬，避<span class="place">狄</span>難也。滸，水厓也，<span class="name">漆</span><span class="name">沮</span>之側也。<span class="name">岐</span>下，<span class="name">岐山</span>之下也。<span class="name">姜</span>女，<span class="name">大王</span>妃也。胥，相。宇，宅也。<span class="name">孟子</span>曰：「<span class="name">太王</span>居<span class="place">邠</span>，<span class="place">狄</span>人侵之，事之以皮幣、珠玉、犬馬而不得免，乃屬其耆老而告之曰：『<span class="place">狄</span>人之所欲者，吾土地也。吾聞之也，君子不以其所以養人者害人。二三子何患乎無君，我將去之』。去<span class="place">邠</span>，踰<span class="name">梁山</span>，邑于<span class="name">岐山</span>之下居焉。<span class="place">邠</span>人曰：『仁人也，不可失也』。從之者如歸市」。</small><br/>
　　<span class="place">周</span>原膴膴<small about="#mwt92" typeof="mw:Transclusion">音武</small>，堇<small about="#mwt93" typeof="mw:Transclusion">音謹</small>荼如飴<small about="#mwt94" typeof="mw:Transclusion">音移</small>。爰始爰謀<small about="#mwt95" typeof="mw:Transclusion">叶謀悲反</small>，爰契<small about="#mwt96" typeof="mw:Transclusion">音器</small>我龜。曰止曰時，築室于茲<small about="#mwt98" typeof="mw:Transclusion">叶津之反</small>。<br/>
　　<small typeof="mw:Transclusion">賦也。<span class="place">周</span>，地名，在<span class="name">岐山</span>之南。廣平曰原。膴膴，肥美貌。蓳，烏頭也。荼，苦菜，蓼屬也。飴，餳也。契，所以然火而灼龜者也，<span class="book-name">儀禮</span>所謂「楚焞」是也。或曰：以刀刻龜甲欲鑽之處也。<br/>
　　言<span class="place">周</span>原土地之美，雖物之苦者亦甘。於是<span class="name">大王</span>始與<span class="place">豳</span>人之從己者謀居之，又契龜而卜之，既得吉兆，乃告其民曰：可以止於是而築室矣。或曰：時，謂土功之時也。</small><br/>
　　迺慰迺止，迺左迺右<small about="#mwt99" typeof="mw:Transclusion">叶羽已反</small>。迺疆迺理，迺宣迺畝<small about="#mwt100" typeof="mw:Transclusion">叶滿彼反</small>。自西徂東，周爰執事<small about="#mwt101" typeof="mw:Transclusion">叶上止反</small>。<br/>
　　<small typeof="mw:Transclusion">賦也。慰，安。止，居也。左右，東西列之也。疆，謂畫其大界。理，謂别其條理也。宣，布散而居也。或曰：導其溝洫也。畝，治其田疇也。自西徂東，自西水滸而徂東也。周，徧也，言靡事不為也。</small><br/>
　　乃召司空，乃召司徒，俾立室家<small about="#mwt102" typeof="mw:Transclusion">叶古胡反</small>。其繩則直，縮<small about="#mwt103" typeof="mw:Transclusion">音蹜</small>版以載<small about="#mwt104" typeof="mw:Transclusion">叶節力反</small>，作廟翼翼。<br/>
　　<small about="#mwt105" typeof="mw:Transclusion">賦也。司空，掌營國邑。司徒，掌徒役之事。繩，所以為直。凡營度位處，皆先以繩正之，既正，則束版而築也。縮，束也。載，上下相承也。言以索束版，投土築訖。則升下而上，以相承載也。君子將營宮室，宗廟為先，廐庫為次，居室為後。翼翼，嚴正也。</small><br/>
　　捄<small about="#mwt106" typeof="mw:Transclusion">音俱</small>之陾陾<small about="#mwt107" typeof="mw:Transclusion">音仍</small>，度<small about="#mwt108" typeof="mw:Transclusion">入聲</small>之薨薨，築之登登，削屢馮馮<small about="#mwt109" typeof="mw:Transclusion">音慿</small>。百堵皆興，鼛<small about="#mwt110" typeof="mw:Transclusion">音臯</small>鼓弗勝。<br/>
　　<small about="#mwt111" typeof="mw:Transclusion">賦也。捄，盛土於器也。陾陾，衆也。度，投土於版也。薨薨，衆聲也。登登，相應聲。削屢，牆成而削治重複也。馮馮，牆堅聲。五版為堵。興，起也，此言治宮室也。鼛鼓，長一丈二尺，以鼓役事。弗勝者，言其樂事勸功，鼓不能止也。</small><br/>
　　迺立臯門，臯門有伉<small about="#mwt112" typeof="mw:Transclusion">音抗，叶苦郎反</small>。迺立應門，應門將將<small about="#mwt113" typeof="mw:Transclusion">音搶</small>。迺立冢土，戎醜攸行<small about="#mwt114" typeof="mw:Transclusion">叶戸郎反</small>。<br/>
　　<small typeof="mw:Transclusion">賦也。<span class="book-name">傳</span>曰：「王之郭門曰臯門。伉，高貌。王之正門曰應門。將將，嚴正也」。<span class="name">大王</span>之時，未有制度，特作二門，其名如此。及<span class="dynasty">周</span>有天下，遂尊以為天子之門，而諸侯不得立焉。冢土，大社也。亦<span class="name">大王</span>所立，而後因以為天子之制也。戎醜，大衆也，起大事，動大衆，必有事乎社而後出，謂之宜。</small><br/>
　　肆不殄<small about="#mwt115" typeof="mw:Transclusion">音佃</small>厥愠，亦不隕<small about="#mwt116" typeof="mw:Transclusion">音尹</small>厥問。柞<small about="#mwt117" typeof="mw:Transclusion">音昨</small>棫<small about="#mwt118" typeof="mw:Transclusion">音域</small>拔<small about="#mwt119" typeof="mw:Transclusion">音佩</small>矣，行道兌<small about="#mwt120" typeof="mw:Transclusion">吐外反</small>矣。<span class="name">混<small about="#mwt121" typeof="mw:Transclusion">音昆</small>夷</span>駾<small about="#mwt122" typeof="mw:Transclusion">音隊</small>矣，維其喙<small about="#mwt123" typeof="mw:Transclusion">音諱</small>矣。<br/>
　　<small about="#mwt124" typeof="mw:Transclusion">賦也。肆，故，今也，猶言遂也，承上起下之辭。殄，絶。愠，怒。隕，墜也。問、聞通，謂聲譽也。柞，櫟也，枝長葉盛，叢生，有刺。棫，白桵也，小木，亦叢生，有刺。拔，挺拔而上，不拳曲蒙密也。兌，通也。始通道於柞棫之間也。駾，突。喙，息也。<br/>
　　言<span class="name">大王</span>雖不能殄絶<span class="name">混夷</span>之愠怒，亦不隕墜己之聲聞。蓋雖聖賢，不能必人之不怒己，但不廢其自脩之實耳。然<span class="name">大王</span>始至此<span class="name">岐</span>下之時，林木深阻，人物鮮少。至於其後，生齒漸繁，歸附日衆，則木拔道通。<span class="name">混夷</span>畏之而奔突竄伏，維其喙息而已。言徳盛而<span class="name">混夷</span>自服也。蓋已為<span class="name">文王</span>之時矣。</small><br/>
　　<span class="place">虞</span><span class="place">芮</span>質厥成，<span class="name">文王</span>蹶<small about="#mwt125" typeof="mw:Transclusion">音愧</small>厥生<small about="#mwt126" typeof="mw:Transclusion">叶桑經反</small>。予曰有疏附<small about="#mwt127" typeof="mw:Transclusion">叶上聲</small>，予曰有先<small about="#mwt128" typeof="mw:Transclusion">去聲</small>後<small about="#mwt129" typeof="mw:Transclusion">去聲，叶下五反</small>，予曰有奔奏<small about="#mwt130" typeof="mw:Transclusion">音走，叶宗五反</small>，予曰有禦侮。<br/>
　　<small about="#mwt131" typeof="mw:Transclusion">賦也。<span class="place">虞</span>、<span class="place">芮</span>，二國名。質，正。成，平也。<span class="book-name">傳</span>曰：「<span class="place">虞</span><span class="place">芮</span>之君，相與爭田，久而不平，乃相與朝<span class="place">周</span>。入其境，則耕者讓畔，行者讓路。入其邑，男女異路，斑白者不提挈。入其朝，士讓為大夫，大夫讓為卿。二國之君感而相謂曰：『我等小人，不可以履君子之境』。乃相讓，以其所爭田為閒田而退。天下聞之而歸者，四十餘國」。<span class="name">蘇氏</span>曰：<span class="place">虞</span>在<span class="place">陜</span>之<span class="place">平陸</span>，<span class="place">芮</span>在<span class="place">同</span>之<span class="place">馮翊</span>，<span class="place">平陸</span>有<span class="place">閒原</span>焉，則<span class="place">虞</span><span class="place">芮</span>之所讓也。蹶生，未詳其義。或曰：蹶，動而疾也。生，猶起也。予，詩人自予也。率下親上曰疏附，相道前後曰先後，喻德宣譽曰奔奏，武臣折衝曰禦侮。<br/>
　　言<span class="name">混夷</span>既服，而<span class="place">虞</span><span class="place">芮</span>來質其訟之成。於是諸侯歸<span class="place">周</span>者衆，而<span class="name">文王</span>由此動其興起之勢。是雖其德之盛，然亦由有此四臣之助而然，故各以「予曰」起之。其辭繁而不殺者，所以深歎其得人之盛也。</small><br/>
　　<span class="book-name">緜</span>九章，章六句。<br/>
　　<small about="#mwt133" typeof="mw:Transclusion">一章言在<span class="place">豳</span>，二章言至<span class="place">岐</span>，三章言定宅，四章言授田居民，五章言作宗廟，六章言治宮室，七章言作門社，八章言至<span class="name">文王</span>而服<span class="name">混夷</span>，九章遂言<span class="name">文王</span>受命之事。餘說見上篇。</small><br/>
　　<span id="peng_peng-n785" about="#mwt134" typeof="mw:Transclusion" class="header">芃芃<small about="#mwt135" typeof="mw:Transclusion">音蓬</small>棫<small about="#mwt136" typeof="mw:Transclusion">音域</small>樸</span><small about="#mwt137" typeof="mw:Transclusion">音卜</small>，薪之槱<small about="#mwt138" typeof="mw:Transclusion">音酉</small>之。濟濟<small about="#mwt139" typeof="mw:Transclusion">上聲</small>辟<small about="#mwt140" typeof="mw:Transclusion">音璧</small>王，左右趣<small about="#mwt141" typeof="mw:Transclusion">叶此苟反</small>之。<br/>
　　<small about="#mwt142" typeof="mw:Transclusion">興也。芃芃，木盛貌。樸，叢生也。言根枝迫迮相附著也。槱，積也。濟濟，容貌之美也。辟，君也。君王，謂<span class="name">文王</span>也。<br/>
　　此亦以詠歌<span class="name">文王</span>之德。言芃芃棫樸，則薪之槱之矣。濟濟辟王，則左右趣之矣。蓋德盛而人心歸附趣向之也。</small><br/>
　　濟濟辟王，左右奉璋。奉璋峩峩，髦士攸宜<small about="#mwt143" typeof="mw:Transclusion">叶牛何反</small>。<br/>
　　<small typeof="mw:Transclusion">賦也。半珪曰璋。祭祀之禮，王祼以圭瓚，諸臣助之。亞祼以璋瓚，左右奉之。其判在內，亦有趣向之意。峩峩，盛壯也。髦，俊也。</small><br/>
　　淠<small about="#mwt144" typeof="mw:Transclusion">音譬</small>彼<span class="name">涇</span><small about="#mwt145" typeof="mw:Transclusion">音經</small>舟，烝徒楫<small about="#mwt146" typeof="mw:Transclusion">音接，叶籍入反</small>之。<span class="name">周王</span>于邁，六師及之。<br/>
　　<small about="#mwt147" typeof="mw:Transclusion">興也。淠，舟行貌。<span class="name">涇</span>，水名。烝，衆。楫，櫂。于，往。邁，行也。六師，六軍也。<br/>
　　言淠彼<span class="name">涇</span>舟，則舟中之人，無不楫之。<span class="name">周王</span>于邁，則六師之衆，追而及之。蓋衆歸其德，不令而從也。</small><br/>
　　倬<small about="#mwt148" typeof="mw:Transclusion">音卓</small>彼<span class="name">雲漢</span>，為章于天<small about="#mwt149" typeof="mw:Transclusion">叶鐵因反</small>。<span class="name">周王</span>壽考，遐不作人。<br/>
　　<small about="#mwt150" typeof="mw:Transclusion">興也。倬，大也。<span class="name">雲漢</span>，<span class="name">天河</span>也。在<span class="name">箕</span>、<span class="name">斗</span>二星之間，其長竟天。章，文章也。<span class="name">文王</span>九十七乃終，故言壽考。遐，與何同。作人，謂變化鼓舞之也。</small><br/>
　　追<small about="#mwt151" typeof="mw:Transclusion">音堆</small>琢<small about="#mwt152" typeof="mw:Transclusion">音卓</small>其章，金玉其相。勉勉我王，綱紀四方。<br/>
　　<small about="#mwt153" typeof="mw:Transclusion">興也。追，雕也。金曰雕，玉曰琢。相，質也。勉勉，猶言不已也。凡網罟，張之為綱，理之為紀。<br/>
　　追之琢之，則所以美其文者至矣。金之玉之，則所以美其質者至矣。勉勉我王，則所以綱紀乎四方者至矣。</small><br/>
　　<span class="book-name">棫樸</span>五章，章四句。<br/>
　　<small about="#mwt155" typeof="mw:Transclusion">此詩前三章，言<span class="name">文王</span>之德，為人所歸。後二章，言<span class="name">文王</span>之德，有以振作綱紀天下之人，而人歸之。自此以下至<span class="book-name">假樂</span>，皆不知何人所作，疑多出於<span class="name">周公</span>也。</small><br/>
　　<span id="zhan_bi_han_lu-n787" about="#mwt156" typeof="mw:Transclusion" class="header">瞻彼<span class="name">旱</span>麓</span><small about="#mwt157" typeof="mw:Transclusion">音鹿</small>，榛楛<small about="#mwt158" typeof="mw:Transclusion">音戸</small>濟濟<small about="#mwt159" typeof="mw:Transclusion">上聲</small>。豈弟君子，干禄豈弟。<br/>
　　<small about="#mwt160" typeof="mw:Transclusion">興也。<span class="name">旱</span>，山名。麓，山足也。榛，似栗而小。楛，似荊而赤。濟濟，衆多也。豈弟，樂易也。君子，指<span class="name">文王</span>也。<br/>
　　此亦以詠歌<span class="name">文王</span>之德。言<span class="name">旱山</span>之麓，則榛楛濟濟然矣。豈弟君子，則其干禄也豈弟矣。干禄豈弟，言其干禄之有道，猶曰：「<span title="論語·八佾第三：君子無所爭，必也射乎。揖讓而升，下而飲，其爭也君子。" class="source">其爭也君子</span>」云爾。</small><br/>
　　瑟彼玉瓚<small about="#mwt161" typeof="mw:Transclusion">才旱反</small>，黃流在中。豈弟君子，福禄攸降<small about="#mwt162" typeof="mw:Transclusion">叶呼攻反。</small>。<br/>
　　<small typeof="mw:Transclusion">興也。瑟，縝密貌。玉瓚，圭瓚也，以圭為柄，黃金為勺，青金為外，而朱其中也。黃流，鬱鬯也，釀秬黍為酒，築鬱金，煮而和之，使芬芳條鬯，以瓚酌而祼之也。攸，所。降，下也。<br/>
　　言瑟然之玉瓚，則必有黃流在其中。豈弟之君子，則必有福禄下其躬。明寳器不薦於䙝味，而黃流不注於瓦缶。則知盛德必享於禄壽，而福澤不降於淫人矣。</small><br/>
　　鳶<small about="#mwt163" typeof="mw:Transclusion">音沿</small>飛戾天<small about="#mwt164" typeof="mw:Transclusion">叶鐵因反</small>，魚躍于淵<small about="#mwt165" typeof="mw:Transclusion">叶一均反</small>。豈弟君子，遐不作人。<br/>
　　<small about="#mwt166" typeof="mw:Transclusion">興也。鳶，鴟類。戾，至也。<span class="name">李氏</span>曰：「<span class="book-name">枹朴子</span>曰：『鳶之在下無力，及至乎上，聳身直翅而已』。蓋鳶之飛，全不用力，亦如魚躍，怡然自得，而不知其所以然也」。遐、何通。<br/>
　　言鳶之飛，則戾于天矣。魚之躍，則出于淵矣。豈弟君子，而何不作人乎。言其必作人也。</small><br/>
　　清酒既載<small about="#mwt167" typeof="mw:Transclusion">叶飾力反</small>，騂<small about="#mwt168" typeof="mw:Transclusion">音觲</small>牡既備<small about="#mwt169" typeof="mw:Transclusion">叶蒲北反</small>。以享以祀<small about="#mwt170" typeof="mw:Transclusion">叶逸織反</small>，以介景福<small about="#mwt171" typeof="mw:Transclusion">叶筆力反</small>。<br/>
　　<small typeof="mw:Transclusion">賦也。載，在尊也。備，全具也。承上章，言有豈弟之德，則祭必受福也。</small><br/>
　　瑟彼柞棫，民所燎矣。豈弟君子，神所勞<small about="#mwt172" typeof="mw:Transclusion">去聲</small>矣。<br/>
　　<small about="#mwt173" typeof="mw:Transclusion">興也。瑟，茂密貌。燎，爨也。或曰：熂燎除其旁草，使木茂也。勞，慰撫也。</small><br/>
　　莫莫葛藟<small about="#mwt174" typeof="mw:Transclusion">音壘</small>，施<small about="#mwt175" typeof="mw:Transclusion">音異</small>于條枚<small about="#mwt176" typeof="mw:Transclusion">音梅</small>。豈弟君子，求福不回。<br/>
　　<small about="#mwt177" typeof="mw:Transclusion">興也。莫莫，盛貌。回，邪也。</small><br/>
　　<span class="book-name">旱麓</span>六章，章四句。<br/>
　　<span id="si_qi-n788" about="#mwt156" typeof="mw:Transclusion" class="header">思齊<small about="#mwt179" typeof="mw:Transclusion">音齋</small><span class="name">大任</span></span>，<span class="name">文王</span>之母。思媚<span class="name">周姜</span>，京室之婦<small about="#mwt180" typeof="mw:Transclusion">音阜</small>。<span class="name">大姒</span>嗣徽音，則百斯男<small about="#mwt181" typeof="mw:Transclusion">叶尼心反</small>。<br/>
　　<small typeof="mw:Transclusion">賦也。思，語辭。齊，莊。媚，愛也。<span class="name">周姜</span>，<span class="name">大王</span>之妃<span class="name">大姜</span>也。京，<span class="place">周</span>也。<span class="name">大姒</span>，<span class="name">文王</span>之妃也。徽，美也。百男，舉成數而言其多也。<br/>
　　此詩亦歌<span class="name">文王</span>之德，而推本言之。曰此莊敬之<span class="name">大任</span>，乃<span class="name">文王</span>之母，實能媚於<span class="name">周姜</span>，而稱其為<span class="place">周室</span>之婦。至於<span class="name">大姒</span>，又能繼其美徳之音，而子孫衆多。上有聖母，所以成之者遠。內有賢妃，所以助之者深也。</small><br/>
　　惠于宗公，神罔時怨，神罔時恫<small about="#mwt182" typeof="mw:Transclusion">音通</small>。刑于寡妻，至于兄弟，以御<small about="#mwt183" typeof="mw:Transclusion">音迓</small>于家邦<small about="#mwt184" typeof="mw:Transclusion">叶卜工反</small>。<br/>
　　<small typeof="mw:Transclusion">賦也。惠，順也。宗公，宗廟先公也。恫，痛也。刑，儀法也。寡妻，猶言寡小君也。御，迎也。<br/>
　　言<span class="name">文王</span>順于先公，而鬼神歆之，無怨恫者。其儀法內施於閨門，而至于兄弟，以御于家邦也。<span class="name">孔子</span>曰：「<span title="禮記·大學第四十二：物格而后知至，知至而后意誠，意誠而后心正，心正而后身脩，身脩而后家齊，家齊而后國治，國治而后天下平。" class="source">家齊而後國治</span>。」<span class="name">孟子</span>曰：「<span title="孟子·梁惠王章句上" class="source">言舉斯心加諸彼而已</span>。」<span class="name">張子</span>曰：「言接神人各得其道也」。</small><br/>
　　雝雝<small about="#mwt185" typeof="mw:Transclusion">音雍</small>在宮，肅肅在廟<small about="#mwt186" typeof="mw:Transclusion">叶音貌</small>。不顯亦臨，無射<small about="#mwt187" typeof="mw:Transclusion">音亦</small>亦保<small about="#mwt188" typeof="mw:Transclusion">叶音鮑</small>。<br/>
　　<small typeof="mw:Transclusion">賦也。雝雝，和之至也。肅肅，敬之至也。不顯，幽隱之處也。射，與斁同，厭也。保，猶守也。<br/>
　　言<span class="name">文王</span>在閨門之內，則極其和。在宗廟之中，則極其敬。雖居幽隱，亦常若有臨之者。雖無厭射，亦常有所守焉。其純亦不已蓋如是。</small><br/>
　　肆戎疾不殄，烈假<small about="#mwt189" typeof="mw:Transclusion">上聲</small>不瑕。不聞亦式，不諫亦入。<br/>
　　<small about="#mwt190" typeof="mw:Transclusion">賦也。肆，故今也。戎，大也。疾，猶難也。大難，如<span class="name">羑里</span>之囚，及<span class="name">昆夷</span>、<span class="name">獫狁</span>之屬也。殄，絶。烈，光。假，大。瑕，過也。此兩句與「不殄厥愠」、「不隕厥問」相表裏。聞，前聞也。式，法也。<br/>
　　承上章，言<span class="name">文王</span>之德如此，故其大難雖不殄絶，而光大亦無玷缺。雖事之無所前聞者，而亦無不合於法度。雖無諫諍之者，而亦未嘗不入於善。<span class="book-name">傳</span>所謂「性與天合」是也。</small><br/>
　　肆成人有德，小子有造。古之人無斁<small about="#mwt191" typeof="mw:Transclusion">音亦</small>，譽髦斯士。<br/>
　　<small about="#mwt192" typeof="mw:Transclusion">賦也。冠以上為成人。小子，童子也。造，為也。古之人，指<span class="name">文王</span>也。譽，名。髦，俊也。<br/>
　　承上章，言<span class="name">文王</span>之德，見於事者如此，故一時人材皆得其所成就。蓋由其德純而不已，故令此士皆有譽於天下，而成其俊乂之美也。</small><br/>
　　<span class="book-name">思齊</span>五章，二章章六句，三章章四句。<br/>
　　<span id="huang_yi_shang_di_lin_xia_you_he-n789" about="#mwt193" typeof="mw:Transclusion" class="header">皇矣上帝</span>，臨下有赫<small about="#mwt194" typeof="mw:Transclusion">叶黑各反</small>。監觀四方，求民之莫。維此二國，其政不獲<small about="#mwt195" typeof="mw:Transclusion">叶胡郭反</small>。維彼四國，爰究爰度<small about="#mwt196" typeof="mw:Transclusion">入聲</small>。上帝耆之，憎其式廓。乃眷西顧，此維與宅<small about="#mwt197" typeof="mw:Transclusion">叶達各反</small>。<br/>
　　<small typeof="mw:Transclusion">賦也。皇，大。臨，視也。赫，威明也。監，亦視也。莫，定也。二國，<span class="dynasty">夏</span>、<span class="dynasty">商</span>也。不獲，謂失其道也。四國，四方之國也。究，尋。度，謀也。耆、憎、式廓，未詳其義。或曰：耆，致也。憎，當作「增」。式廓，猶言規模也。此謂<span class="place">岐周</span>之地也。<br/>
　　此詩叙<span class="name">大王</span>、<span class="name">大伯</span>、<span class="name">王季</span>之德，以及<span class="name">文王</span>伐<span class="place">密</span>、伐<span class="place">崇</span>之事也。此其首章，先言天之臨下甚明，但求民之安定而已。彼<span class="dynasty">夏</span>、<span class="dynasty">商</span>之政既不得矣，故求於四方之國。苟上帝之所欲致者，則增大其疆境之規模。於是乃眷然顧視西土，以此<span class="place">岐周</span>之地，與<span class="name">大王</span>為居宅也。</small><br/>
　　作之屏<small about="#mwt198" typeof="mw:Transclusion">音丙</small>之，其菑<small about="#mwt199" typeof="mw:Transclusion">音緇</small>其翳<small about="#mwt200" typeof="mw:Transclusion">音意</small>。修之平之，其灌其栵<small about="#mwt201" typeof="mw:Transclusion">音例</small>。啓之辟<small about="#mwt202" typeof="mw:Transclusion">音闢</small>之，其檉其椐<small about="#mwt203" typeof="mw:Transclusion">音居，叶紀庶反</small>。攘之剔之，其檿<small about="#mwt204" typeof="mw:Transclusion">音厭</small>其柘<small about="#mwt205" typeof="mw:Transclusion">叶都故反</small>。帝遷明德，串<small about="#mwt206" typeof="mw:Transclusion">音貫</small>夷載路。天立厥配，受命既固。<br/>
　　<small about="#mwt207" typeof="mw:Transclusion">賦也。作，拔起也。屏，去之也。菑，木立死者也。翳，自斃者也。或曰：小木蒙密蔽翳者也。修、平，皆治之使疎密正直得宜也。灌，叢生者也。栵，行生者也。啓、辟，芟除也。檉，河柳也，似楊，赤色，生河邊。椐，樻也，腫節，似扶老，可為杖者也。攘、剔，謂穿剔去其繁冗，使成長也。檿，山桑也，與柘皆美材，可為弓榦，又可蠶也。明德，謂明德之君，即<span class="name">大王</span>也。串夷載路，未詳。或曰：串夷，即<span class="name">昆夷</span>。載路，謂滿路而去。所謂「<span class="name">昆夷</span>駾矣」者也。配，賢妃也，謂<span class="name">大姜</span>。<br/>
　　此章言<span class="name">大王</span>遷於<span class="place">岐周</span>之事。蓋<span class="place">岐周</span>之地，本皆山林險阻，無人之境，而近於<span class="name">昆夷</span>。<span class="name">大王</span>居之，人物漸盛，然後漸次開闢如此。乃上帝遷此明德之君，使居其地，而<span class="name">昆夷</span>遠遁。天又為之立賢妃以助之，是以受命堅固，而卒成王業也。</small><br/>
　　帝省其山，柞棫斯拔<small about="#mwt208" typeof="mw:Transclusion">音佩</small>，松栢斯兌<small about="#mwt209" typeof="mw:Transclusion">徒外反</small>。帝作邦作對，自<span class="name">大<small about="#mwt210" typeof="mw:Transclusion">音泰</small>伯</span><span class="name">王季</span>。維此<span class="name">王季</span>，因心則友<small about="#mwt211" typeof="mw:Transclusion">叶羽已反</small>。則友其兄<small about="#mwt212" typeof="mw:Transclusion">叶虛王反</small>，則篤其慶<small about="#mwt213" typeof="mw:Transclusion">叶祛羊反</small>，載錫之光。受禄無喪，<small about="#mwt214" typeof="mw:Transclusion">去聲，叶平聲</small>奄有四方。<br/>
　　<small about="#mwt215" typeof="mw:Transclusion">賦也。拔、兌，見<span class="book-name">緜</span>篇，此亦言其山林之間，道路通也。對，猶當也。作對，言擇其可當此國者以君之也。<span class="name">大伯</span>，<span class="name">大王</span>之長子。<span class="name">王季</span>，<span class="name">大王</span>之少子也。因心，非勉强也。善兄弟曰友。兄，謂<span class="name">大伯</span>也。篤，厚。載，則也。奄字之義，在忽、遂之閒。<br/>
　　言帝省其山，而見其木拔道通，則知民之歸之者益衆矣。於是既作之邦，又與之賢君，以嗣其業。蓋自其初生<span class="name">大伯</span>、<span class="name">王季</span>之時而已定矣。於是<span class="name">大伯</span>見<span class="name">王季</span>生<span class="name">文王</span>，又知天命之有在，故適<span class="place">呉</span>不反。<span class="name">大王</span>没，而國傳於<span class="name">王季</span>。及<span class="name">文王</span>，而<span class="place">周</span>道大興也。然以<span class="name">大伯</span>而避<span class="name">王季</span>，則<span class="name">王季</span>疑於不友，故又特言<span class="name">王季</span>所以友其兄者，乃因其心之自然，而無待於勉强。既受<span class="name">大伯</span>之讓，則益脩其德，以厚<span class="place">周</span>家之慶，而與其兄以讓德之光，猶曰彰其知人之明，不為徒讓耳。其德如是，故能受天禄而不失。至於<span class="name">文</span>、<span class="name">武</span>，而奄有四方也。</small><br/>
　　維此<span class="name">王季</span>，帝度<small about="#mwt216" typeof="mw:Transclusion">入聲</small>其心。貊<small about="#mwt217" typeof="mw:Transclusion">音麥</small>其德音，其德克明。克明克類，克長克君。王<small about="#mwt218" typeof="mw:Transclusion">如字去聲</small>此大邦，克順克比<small about="#mwt219" typeof="mw:Transclusion">音匕</small>。比<small about="#mwt220" typeof="mw:Transclusion">去聲</small>于<span class="name">文王</span>，其德靡悔<small about="#mwt221" typeof="mw:Transclusion">叶虎洧反</small>。既受帝祉，施<small about="#mwt222" typeof="mw:Transclusion">音異</small>于孫子<small about="#mwt223" typeof="mw:Transclusion">叶獎里反</small>。<br/>
　　<small typeof="mw:Transclusion">賦也。度，能度物制義也。貊，<span class="book-name">春秋傳</span>、<span class="book-name">樂記</span>皆作「莫」，謂其莫然清靜也。克明，能察是非也。克類，能分善惡也。克長，教誨不倦也。克君，賞慶刑威也。言其賞不僭，故人以為慶。刑不濫，故人以為威也。順，慈和徧服也。比，上下相親也。比于，至于也。悔，遺恨也。<br/>
　　言上帝制<span class="name">王季</span>之心，使有尺寸，能度義。又清靜其德音，使無非間之言。是以<span class="name">王季</span>之德，能此六者。至於<span class="name">文王</span>，而其德尤無遺恨。是以既受上帝之福，而延及于子孫也。</small><br/>
　　帝謂<span class="name">文王</span>，無然畔援<small about="#mwt224" typeof="mw:Transclusion">音院</small>，無然歆羨，誕先登于岸<small about="#mwt225" typeof="mw:Transclusion">叶魚戰反</small>。<span class="place">密</span>人不恭，敢距大邦<small about="#mwt226" typeof="mw:Transclusion">叶卜攻反</small>，侵<span class="place">阮</span>徂<span class="place">共</span><small about="#mwt227" typeof="mw:Transclusion">音恭</small>。王赫斯怒<small about="#mwt228" typeof="mw:Transclusion">叶暖五反</small>，爰整其旅，以按<small about="#mwt229" typeof="mw:Transclusion">音遏</small>徂旅，以篤于<span class="place">周</span>祜<small about="#mwt230" typeof="mw:Transclusion">音戸</small>，以對于天下<small about="#mwt231" typeof="mw:Transclusion">叶後五反</small>。<br/>
　　<small typeof="mw:Transclusion">賦也。帝謂<span class="name">文王</span>，設為天命<span class="name">文王</span>之辭，如下所言也。無然，猶言不可如此也。畔，離畔也。援，攀援也。言舍此而取彼也。歆，欲之動也。羨，愛慕也。言肆情以徇物也。岸，道之極至處也。<span class="name">密</span>，<span class="name">密須氏</span>也，<span class="name">姞</span>姓之國，在今<span class="place">寧州</span>。<span class="place">阮</span>，國名，在今<span class="place">涇州</span>。徂，往也。<span class="place">共</span>，<span class="place">阮國</span>之地名，今<span class="place">涇州</span>之<span class="name">共池</span>是也。其旅，<span class="place">周</span>師也。按，遏也。徂旅，<span class="place">密</span>師之往<span class="place">共</span>者也。祜，福。對，答也。<br/>
　　人心有所畔援，有所歆羨，則溺於人欲之流，而不能以自濟。<span class="name">文王</span>無是二者，故獨能先知先覺，以造道之極至。蓋天實命之，而非人力之所及也。是以<span class="place">密</span>人不恭，敢違其命，而擅興師旅以侵<span class="place">阮</span>，而往至于<span class="place">共</span>，則赫怒整兵，而往遏其衆，以厚<span class="place">周家</span>之福，而答天下之心。蓋亦因其可怒而怒之，初未嘗有所畔援歆羨也。此<span class="name">文王</span>征伐之始也。</small><br/>
　　依其在京<small about="#mwt232" typeof="mw:Transclusion">叶居良反</small>，侵自<span class="place">阮</span>疆。陟我高岡，無矢我陵，我陵我阿。無飲我泉，我泉我池<small about="#mwt233" typeof="mw:Transclusion">叶徒何反</small>。度其鮮原，居<span class="place">岐</span>之陽，在<span class="name">渭</span>之將。萬邦之方，下民之王。<br/>
　　<small about="#mwt234" typeof="mw:Transclusion">賦也。依，安貌。京，<span class="place">周</span>京也。矢，陳。鮮，善。將，側。方，鄉也。<br/>
　　言<span class="name">文王</span>安然在<span class="place">周</span>之京，而所整之兵既遏<span class="place">密</span>人，遂從<span class="place">阮</span>疆而出以侵<span class="place">密</span>。所陟之岡，即為我岡，而人無敢陳兵於陵，飲水於泉，以拒我也。於是相其高原，而徙都焉，所謂<span class="place">程邑</span>也。其地於<span class="dynasty">漢</span>為<span class="place">扶風</span><span class="place">安陵</span>，今在<span class="place">京兆府</span><span class="place">咸陽縣</span>。</small><br/>
　　帝謂<span class="name">文王</span>，予懷明德。不大聲以色，不長夏以革。不識不知，順帝之則。帝謂<span class="name">文王</span>，詢爾仇方，同爾兄弟，以爾鉤援<small about="#mwt235" typeof="mw:Transclusion">音爰</small>，與爾臨衝，以伐<span class="place">崇</span>墉。<br/>
　　<small about="#mwt236" typeof="mw:Transclusion">賦也。予，設為上帝之自稱也。懷，眷念也。明德，<span class="name">文王</span>之明德也。以，猶與也。夏、革，未詳。則，法也。仇方，讎國也。兄弟，與國也。鉤援，鉤梯也，所以鉤引上城，所謂雲梯者也。臨，臨車也，在上臨下者也。衝，衝車也，從旁衝突者也。皆攻城之具也。<span class="place">崇</span>，國名，在今<span class="place">京兆府</span><span class="place">鄠縣</span>。墉，城也。<span class="book-name">史記</span>：<span class="name">崇侯虎</span>譖<span class="name">西伯</span>於<span class="name">紂</span>，<span class="name">紂</span>囚<span class="name">西伯</span>於<span class="place">羑里</span>。<span class="name">西伯</span>之臣<span class="name">閎夭</span>之徒，求美女、奇物、善馬以獻<span class="name">紂</span>，<span class="name">紂</span>乃赦<span class="name">西伯</span>，賜之弓矢鈇鉞，得專征伐。曰「譖<span class="name">西伯</span>者，<span class="name">崇侯虎</span>也」。<span class="name">西伯</span>歸三年，伐<span class="name">崇侯虎</span>，而作<span class="place">豐邑</span>。<br/>
　　言上帝眷念<span class="name">文王</span>，而言其德之深微，不暴著其形迹，又能不作聰明，以循天理，故又命之以伐<span class="place">崇</span>也。<span class="name">呂氏</span>曰：「此言<span class="name">文王</span>德不形而功無迹，與天同體而已。雖興兵以伐<span class="place">崇</span>，莫非順帝之則，而非我也」。</small><br/>
　　臨衝閑閑<small about="#mwt237" typeof="mw:Transclusion">叶胡員反</small>，<span class="place">崇</span>墉言言，執訊<small about="#mwt238" typeof="mw:Transclusion">音信</small>連連，攸馘<small about="#mwt239" typeof="mw:Transclusion">音虢</small>安安<small about="#mwt240" typeof="mw:Transclusion">叶於肩反</small>。是類是禡<small about="#mwt241" typeof="mw:Transclusion">音罵</small>，是致是附<small about="#mwt242" typeof="mw:Transclusion">叶上聲</small>，四方以無侮。臨衝茀茀<small about="#mwt243" typeof="mw:Transclusion">音弗，叶分聿反</small>，<span class="place">崇</span>墉仡仡<small about="#mwt244" typeof="mw:Transclusion">音屹</small>。是伐是肆，是絶是忽<small about="#mwt245" typeof="mw:Transclusion">叶虛屈反</small>，四方以無拂。<small about="#mwt246" typeof="mw:Transclusion">叶分聿反<br/>
　　賦也。閑閑，徐緩也。言言，高大也。連連，屬續狀。馘，割耳也。軍法，獲者不服，則殺而獻其左耳。安安，不輕暴也。類，將出師，祭上帝也。禡，至所征之地，而祭始造軍法者，謂<span class="name">黃帝</span>及<span class="name">蚩尤</span>也。致，致其至也。附，使之來附也。茀茀，强盛貌。仡仡，堅壯藐。肆，縱兵也。忽，滅。拂，戻也。<span class="book-name">春秋傳</span>曰：「<span class="name">文王</span>伐<span class="place">崇</span>，三旬不降。退脩教而復伐之，因壘而降」。<br/>
　　言<span class="name">文王</span>伐<span class="place">崇</span>之初，緩攻徐戰。告祀群神，以致附來者，而四方無不畏服。及終不服，則縱兵以滅之，而四方無不順從也。夫始攻之緩，戰之徐也，非力不足也，非示之弱也，將以致附而全之也。及其終不下而肆之也，則天誅不可以留，而罪人不可以不得故也。此所謂<span class="name">文王</span>之師也。</small><br/>
　　<span class="book-name">皇矣</span>八章，章十二句。<br/>
　　<small about="#mwt248" typeof="mw:Transclusion">一章、二章，言天命<span class="name">大王</span>。三章、四章，言天命<span class="name">王季</span>。五章、六章，言天命<span class="name">文王</span>伐<span class="place">密</span>。七章、八章，言天命<span class="name">文王</span>伐<span class="place">崇</span>。</small><br/>
　　<span id="jing_shi_ling_tai-n791" about="#mwt249" typeof="mw:Transclusion" class="header">經始靈臺</span><small about="#mwt250" typeof="mw:Transclusion">叶田飴反</small>，經之營之。庶民攻之，不日成之。經始勿亟<small about="#mwt251" typeof="mw:Transclusion">音棘</small>，庶民子來<small about="#mwt252" typeof="mw:Transclusion">叶六直反</small>。<br/>
　　<small typeof="mw:Transclusion">賦也。經，度也。靈臺，<span class="name">文王</span>所作，謂之靈者，言其倐然而成，如神靈之所為也。營，表。攻，作也。不日，不終日也。亟，急也。<br/>
　　國之有臺，所以望氛祲，察災祥，時觀游，節勞佚也。<span class="name">文王</span>之臺，方其經度營表之際，而庶民已來作之，所以不終日而成也。雖<span class="name">文王</span>心恐煩民，戒令勿亟，而民心樂之，如子趣父事，不召自來也。<span class="name">孟子</span>曰：「<span class="name">文王</span>以民力為臺為沼，而民歡樂之，謂其臺曰靈臺，謂其沼曰靈沼」，此之謂也。</small><br/>
　　王在靈囿<small about="#mwt253" typeof="mw:Transclusion">叶音郁</small>，麀<small about="#mwt254" typeof="mw:Transclusion">音憂</small>鹿攸伏。麀鹿濯濯<small about="#mwt255" typeof="mw:Transclusion">音擢</small>，白鳥翯翯<small about="#mwt256" typeof="mw:Transclusion">音鶴</small>。王在靈沼<small about="#mwt257" typeof="mw:Transclusion">叶音灼</small>，於<small about="#mwt258" typeof="mw:Transclusion">音烏</small>牣<small about="#mwt259" typeof="mw:Transclusion">音刃</small>魚躍。<br/>
　　<small about="#mwt260" typeof="mw:Transclusion">賦也。靈囿，臺之下有囿，所以域養禽獸也。麀，牝鹿也。伏，言安其所處，不驚擾也。濯濯，肥澤貌。翯翯，潔白貌。靈沼，囿之中有沼也。牣，滿也。魚滿而躍，言多而得其所也。</small><br/>
　　虡<small about="#mwt261" typeof="mw:Transclusion">音巨</small>業維樅<small about="#mwt262" typeof="mw:Transclusion">音悤</small>，賁<small about="#mwt263" typeof="mw:Transclusion">音焚</small>鼓維鏞<small about="#mwt264" typeof="mw:Transclusion">音庸</small>。於論<small about="#mwt265" typeof="mw:Transclusion">平聲</small>鼓鐘，於樂<small about="#mwt266" typeof="mw:Transclusion">音洛</small>辟<small about="#mwt267" typeof="mw:Transclusion">音璧</small>廱。<br/>
　　<small about="#mwt268" typeof="mw:Transclusion">賦也。虡，植木以懸鐘磬，其横者曰栒。業，栒上大版，刻之捷業如鋸齒者也。樅，業上懸鐘磬處，以綵色為崇牙，其狀樅樅然者也。賁，大鼓也，長八尺。鼓，四尺，中圍加三之一。鏞，大鐘也。論，倫也，言得其倫埋也。辟、璧通。廱，澤也。辟廱，天子之學，大射行禮之處也，水旋丘如璧，以節觀者，故曰辟廱。</small><br/>
　　於論鼓鐘，於樂辟廱。鼉<small about="#mwt269" typeof="mw:Transclusion">音䭾</small>鼓逢逢<small about="#mwt270" typeof="mw:Transclusion">音蓬</small>，矇<small about="#mwt271" typeof="mw:Transclusion">音蒙</small>瞍<small about="#mwt272" typeof="mw:Transclusion">音叟</small>奏公。<br/>
　　<small about="#mwt273" typeof="mw:Transclusion">賦也。鼉，似蜥蜴，長丈餘，皮可冒鼓。逢逢，和也。有眸子而無見曰矇，無眸子曰瞍，古者樂師皆以瞽者為之，以其善聽而審於音也。公，事也。聞鼉鼓之聲，而知矇瞍方奏其事也。</small><br/>
　　<span class="book-name">靈臺</span>四章，二章章六句，二章章四句。<br/>
　　<small about="#mwt274" typeof="mw:Transclusion"><span class="place">東萊</span><span class="name">呂氏</span>曰：「前二章，樂<span class="name">文王</span>有臺池鳥獸之樂也。後二章，樂<span class="name">文王</span>有鐘鼓之樂也。皆述民樂之辭也」。</small><br/>
　　<span id="xia_wu_liu_zhang_zhang_si_ju-n792" about="#mwt281" typeof="mw:Transclusion" class="header">下武維<span class="dynasty">周</span></span>，世有哲王。三后在天，王配于<span class="name">京</span><small about="#mwt275" typeof="mw:Transclusion">叶居良反</small>。<br/>
　　<small typeof="mw:Transclusion">賦也。下，義未詳。或曰：字當作「文」，言<span class="name">文王</span>、<span class="name">武王</span>，實造<span class="dynasty">周</span>也。哲王，通言<span class="name">大王</span>、<span class="name">王季</span>也。三后，<span class="name">大王</span>、<span class="name">王季</span>、<span class="name">文王</span>也。在天，旣没而其精神上與天合也。王，<span class="name">武王</span>也。配，對也。謂繼其位以對三后也。<span class="name">京</span>，<span class="place">鎬京</span>也。<br/>
　　此章美<span class="name">武王</span>能纘<span class="name">大王</span>、<span class="name">王季</span>、<span class="name">文王</span>之緒，而有天下也。</small><br/>
　　王配于<span class="name">京</span>，世德作求。永言配命，成王之孚<small about="#mwt276" typeof="mw:Transclusion">叶孚尤反</small>。<br/>
　　<small typeof="mw:Transclusion">賦也。言<span class="name">武王</span>能繼先王之德，而長言合於天理，故能成王者之信於天下也。若暫合而遽離，暫得而遽失，則不足以成其信矣。</small><br/>
　　成王之孚，下土之式。永言孝思，孝思維則。<br/>
　　<small about="#mwt277" typeof="mw:Transclusion">賦也。式、則，皆法也。<br/>
　　言<span class="name">武王</span>所以能成王者之信，而為四方之法者，以其長言孝思而不忘，是以其孝可為法耳。若有時而忘之，則其孝者偽耳，何足法哉。</small><br/>
　　媚茲一人，應侯順德。永言孝思，昭哉嗣服<small about="#mwt278" typeof="mw:Transclusion">叶蒲北反</small>。<br/>
　　<small typeof="mw:Transclusion">賦也。媚，愛也。一人，謂<span class="name">武王</span>。應，如「<span title="尚書·益稷第五·虞書：禹曰：安汝止，惟幾惟康，其弼直。惟動丕應，徯志以昭受上帝，天其申命用休。」" class="source">丕應徯志</span>」之「應」。侯，維。服，事也。<br/>
　　言天下之人，皆愛戴<span class="name">武王</span>，以為天子，而所以應之，維以順德，是<span class="name">武王</span>能長言孝思，而明哉其嗣先王之事也。</small><br/>
　　昭茲來許，繩其祖武。於萬斯年，受天之祜<small about="#mwt279" typeof="mw:Transclusion">音戸</small>。<br/>
　　<small typeof="mw:Transclusion">賦也。昭茲，承上句而言。茲、哉，聲相近，古蓋通用也。來，後世也。許，猶所也。繩，繼。武，迹也<br/>
　　言<span class="name">武王</span>之道，昭明如此，來世能繼其迹，則久荷天禄而不替矣。</small><br/>
　　受天之祜，四方來賀。於萬斯年，不遐有佐。<br/>
　　<small about="#mwt280" typeof="mw:Transclusion">賦也。賀，朝賀也。<span class="dynasty">周</span>末<span class="place">秦</span>强，天子致胙，諸侯皆賀。遐、何通。佐，助也。蓋曰：「豈不有助乎」云爾。</small><br/>
　　<span class="book-name">下武</span>六章，章四句。<br/>
　　<small about="#mwt282" typeof="mw:Transclusion">或疑此詩有「成王」字，當為<span class="name">康王</span>以後之詩。然考尋文意，恐當只如舊說。且其文體亦與上下篇血脈通貫，非有誤也。</small><br/>
　　<span id="wen_wang_you_sheng_tong-n793" about="#mwt283" typeof="mw:Transclusion" class="header"><span class="name">文王</span>有聲</span>，通<small about="#mwt284" typeof="mw:Transclusion">音聿</small>駿<small about="#mwt285" typeof="mw:Transclusion">音峻</small>有聲。遹求厥寧，遹觀厥成。<span class="name">文王</span>烝哉。<br/>
　　<small about="#mwt286" typeof="mw:Transclusion">賦也。遹，義未詳，疑與「聿」同，發語辭。駿，大。烝，君也。<br/>
　　此詩言<span class="name">文王</span>遷<span class="place">豐</span>，<span class="name">武王</span>遷<span class="place">鎬</span>之事。而首章推本之曰：<span class="name">文王</span>之有聲也，甚大乎其有聲也。蓋以求天下之安寧，而觀其成功耳。<span class="name">文王</span>之德如是，信乎其克君也哉。</small><br/>
　　<span class="name">文王</span>受命，有此武功。既伐于<span class="place">崇</span>，作邑于<span class="place">豐</span>。<span class="name">文王</span>烝哉。<br/>
　　<small about="#mwt287" typeof="mw:Transclusion">賦也。伐<span class="place">崇</span>事見<span class="book-name">皇矣</span>篇。作邑，徙都也。<span class="place">豐</span>，即<span class="place">崇國</span>之地，在今<span class="place">鄠縣</span><span class="place">杜陵</span>西南。</small><br/>
　　築城伊淢<small about="#mwt288" typeof="mw:Transclusion">音洫</small>，作<span class="place">豐</span>伊匹。匪棘其欲<small typeof="mw:Transclusion"><span class="book-name">禮記</span>作「猶」</small>，遹追來孝<small about="#mwt289" typeof="mw:Transclusion">叶許六反，或呼侯反</small>。王后烝哉。<br/>
　　<small about="#mwt290" typeof="mw:Transclusion">賦也。淢，城溝也。方十里為成，成間有溝，深、廣各八尺。匹，稱。棘，急也。王后，亦指<span class="name">文王</span>也。<br/>
　　言<span class="name">文王</span>營<span class="place">豐邑</span>之城，因舊溝為限而築之，其作邑居，亦稱其城，而不侈大。皆非急成己之所欲也，特追先人之志，而來致其孝耳。</small><br/>
　　王公伊濯，維<span class="place">豐</span>之垣<small about="#mwt291" typeof="mw:Transclusion">音袁</small>。四方攸同，王后維翰<small about="#mwt292" typeof="mw:Transclusion">叶胡田反</small>。王后烝哉。<br/>
　　<small about="#mwt293" typeof="mw:Transclusion">賦也。公，功也。濯，著明也。<br/>
　　王之功所以著明者，以其能築此<span class="place">豐</span>之垣故爾。四方於是來歸，而以<span class="name">文王</span>為楨榦也。</small><br/>
　　<span class="name">豐水</span>東注，維<span class="name">禹</span>之績。四方攸同，皇王維辟。皇王烝哉。<br/>
　　<small about="#mwt294" typeof="mw:Transclusion">賦也。<span class="name">豐水</span>東北流，徑<span class="place">豐邑</span>之東入<span class="name">渭</span>而注于<span class="name">河</span>。績，功也。皇王，有天下之號，指武王也。辟，君也。<br/>
　　言<span class="name">豐水</span>東注，由<span class="name">禹</span>之功，故四方得以來同於此，而以<span class="name">武王</span>為君。此<span class="name">武王</span>未作<span class="place">鎬京</span>時也。</small><br/>
　　<span class="place">鎬京</span>辟廱，自西自東，自南自北，無思不服<small about="#mwt295" typeof="mw:Transclusion">叶蒲北反</small>，皇王烝哉。<br/>
　　<small about="#mwt296" typeof="mw:Transclusion">賦也。<span class="place">鎬京</span>，<span class="name">武王</span>所營也，在<span class="name">豐水</span>東，去<span class="place">豐邑</span>二十五里。<span class="name">張子</span>曰：「<span class="place">周</span>家自<span class="name">后稷</span>居<span class="place">邰</span>，<span class="name">公劉</span>居<span class="place">豳</span>，<span class="name">大王</span>邑<span class="place">岐</span>，而<span class="name">文王</span>則遷于<span class="place">豐</span>，至<span class="name">武王</span>又居于<span class="place">鎬</span>。當是時，民之歸者日衆，其地有不能容，不得不遷也」。辟廱，說見前篇。<span class="name">張子</span>曰：「靈臺辟廱，<span class="name">文王</span>之學也。<span class="place">鎬京</span>辟廱，<span class="name">武王</span>之學也。至此始為天子之學矣」。無思不服，心服也。<span class="name">孟子</span>曰：「天下不心服而王者，未之有也。」<br/>
　　此言<span class="name">武王</span>徙居<span class="place">鎬京</span>，講學行禮，而天下自服也。</small><br/>
　　考卜維王，宅是<span class="place">鎬京</span><small about="#mwt297" typeof="mw:Transclusion">叶居良反</small>。維龜正<small about="#mwt299" typeof="mw:Transclusion">叶諸盈反</small>之，<span class="name">武王</span>成之。<span class="name">武王</span>烝哉。<br/>
　　<small about="#mwt300" typeof="mw:Transclusion">賦也。考，稽。宅，居。正，決也。成之，作邑居也。<span class="name">張子</span>曰：「此舉諡者，追述其事之言也」。</small><br/>
　　<span class="name">豐水</span>有芑，<span class="name">武王</span>豈不仕。詒厥孫謀，以燕翼子<small about="#mwt301" typeof="mw:Transclusion">叶獎里反</small>。<span class="name">武王</span>烝哉。<br/>
　　<small about="#mwt302" typeof="mw:Transclusion">興也。芑，草名。仕，事。詒，遺。燕，安。翼，敬也。子，<span class="name">成王</span>也。<br/>
　　<span class="place">鎬京</span>猶在<span class="name">豐水</span>下流，故取以起興。言<span class="name">豐水</span>猶有芑，<span class="name">武王</span>豈無所事乎。詒厥孫謀，以燕翼子，則<span class="name">武王</span>之事也。謀及其孫，則子可以無事矣。或曰：賦也。言<span class="name">豐水</span>之旁，生物繁茂，<span class="name">武王</span>豈不欲有事於此哉。但以欲遺孫謀，以安翼子，故不得而不遷耳。</small><br/>
　　<span class="book-name">文王有聲</span>八章，章五句。<br/>
　　<small about="#mwt303" typeof="mw:Transclusion">此詩以武功稱<span class="name">文王</span>，至于<span class="name">武王</span>，則言「皇王維辟」、「無思不服」而已。蓋<span class="name">文王</span>既造其始，則<span class="name">武王</span>續而終之，無難也。又以見<span class="name">文王</span>之文，非不足於武，而<span class="name">武王</span>之有天下，非以力取之也。</small><br/>
　　<span class="book-name">文王之什</span>十篇，六十六章，四百一十四句。<br/>
　　<small about="#mwt304" typeof="mw:Transclusion"><span class="book-name">鄭譜</span>此以上為<span class="name">文</span>、<span class="name">武</span>時詩，以下為<span class="name">成王</span>、<span class="name">周公</span>時詩。今按：<span class="book-name">文王</span>首句，即云「<span class="name">文王</span>在上」，則非<span class="name">文王</span>之詩矣。又曰「無念爾祖」，則非<span class="name">武王</span>之詩矣。<span class="book-name">大明</span>、<span class="book-name">有聲</span>，并言<span class="name">文</span><span class="name">武</span>者非一，安得為<span class="name">文</span><span class="name">武</span>之時所作乎。蓋「正雅」皆<span class="name">成王</span>、<span class="name">周公</span>以後之詩，但此什皆為追述<span class="name">文</span><span class="name">武</span>之德，故<span class="book-name">譜</span>因此而誤耳。</small><br/>
　　<span id="sheng_min_zhi_shen_san_zhi_er-n794" about="#mwt305" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷6#sheng_min_zhi_shen_san_zhi_er-n794" class="mw-selflink-fragment">生民之什三之二</a></span><br/>
　　<span id="sheng_ming-n794" about="#mwt305" typeof="mw:Transclusion" class="header">厥初生民</span>，時維<span class="name">姜嫄</span><small about="#mwt306" typeof="mw:Transclusion">音原，叶魚倫反</small>。生民如何，克禋<small about="#mwt307" typeof="mw:Transclusion">音因</small>克祀<small about="#mwt308" typeof="mw:Transclusion">叶養里反</small>，以弗無子<small about="#mwt309" typeof="mw:Transclusion">叶獎里反</small>。履帝武敏<small about="#mwt310" typeof="mw:Transclusion">叶母鄙反</small>，歆攸介攸止。載震載夙<small about="#mwt311" typeof="mw:Transclusion">叶相即反</small>，載生載育<small about="#mwt312" typeof="mw:Transclusion">叶曰逼反</small>，時維<span class="name">后稷</span>。<br/>
　　<small about="#mwt313" typeof="mw:Transclusion">賦也。民，人也，謂<span class="place">周</span>人也。時，是也。<span class="name">姜嫄</span>，<span class="name">炎帝</span>後，<span class="name">姜</span>姓，<span class="name">有邰氏</span>女，名<span class="name">嫄</span>，為<span class="name">高辛</span>之世妃。精意以享，謂之禋。祀，祀郊禖也。弗之言，祓也，祓無子，求有子也。古者立郊禖，蓋祭天於郊，而以先媒配也。變「媒」言「禖」者，神之也。其禮以玄鳥至之日，用大牢祀之。天子親往，后率九嬪御，乃禮天子所御，帶以弓韣，授以弓矢，于郊禖之前也。履，踐也。帝，上帝也。武，迹。敏，拇。歆，動也，猶驚異也。介，大也。震，娠也。夙，肅也。生子者，及月辰居側室也。育，養也。<br/>
　　<span class="name">姜嫄</span>出祀郊禖，見大人跡，而履其拇，遂歆歆然如有人道之感。於是即其所大所止之處，而震動有娠，乃<span class="place">周</span>人所由以生之始也。<span class="name">周公</span>制禮，尊<span class="name">后稷</span>以配天，故作此詩，以推本其始生之祥，明其受命於天，固有以異於常人也，然巨跡之說，先儒或頗疑之。而<span class="name">張子</span>曰：「天地之始，固未嘗先有人也，則人固有化而生者矣，蓋天地之氣生之也」。<span class="name">蘇氏</span>亦曰：「凡物之異於常物者，其取天地之氣常多，故其生也或異。麒麟之生，異於犬羊。蛟龍之生，異於魚鼈。物固有然者矣，神人之生而有以異於人，何足怪哉」。斯言得之矣。</small><br/>
　　誕彌厥月，先生如達<small about="#mwt314" typeof="mw:Transclusion">音闥</small>。不坼<small about="#mwt315" typeof="mw:Transclusion">音拆</small>不副<small about="#mwt316" typeof="mw:Transclusion">音劈，叶孚迫反</small>，無菑<small about="#mwt317" typeof="mw:Transclusion">音災</small>無害<small about="#mwt318" typeof="mw:Transclusion">叶音曷</small>，以赫厥靈。上帝不寧，不康禋祀<small about="#mwt319" typeof="mw:Transclusion">叶養里反</small>，居然生子<small about="#mwt320" typeof="mw:Transclusion">叶獎里反</small>。<br/>
　　<small typeof="mw:Transclusion">賦也。誕，發語辭。彌，終也，終十月之期也。先生，首生也。達，小羊也。羊子易生，無留難也。坼、副，皆裂也。赫，顯也。不寜，寜也。不康，康也。居然，猶徒然也。<br/>
　　凡人之生，必圻副災害其母，而首生之子尤難。今<span class="name">姜嫄</span>首生<span class="name">后稷</span>，如羊子之易，無坼副災害之苦，是顯其靈異也。上帝豈不寧乎，豈不康我之禋祀乎，而使我無人道而徒然生是子也。</small><br/>
　　誕寘之隘巷，牛羊腓<small about="#mwt321" typeof="mw:Transclusion">音肥</small>字之。誕寘之平林，會伐平林。誕寘之寒冰，鳥覆<small about="#mwt322" typeof="mw:Transclusion">去聲</small>翼<small about="#mwt323" typeof="mw:Transclusion">音異</small>之。鳥乃去矣，<span class="name">后稷</span>呱<small about="#mwt324" typeof="mw:Transclusion">叶去聲</small>矣。實覃實訏<small about="#mwt325" typeof="mw:Transclusion">叶去聲</small>，厥聲載路。<br/>
　　<small about="#mwt326" typeof="mw:Transclusion">賦也。隘，狹。腓，芘。字，愛。會，值也，值人伐木而收之。覆，蓋。翼，藉也。以一翼覆之，以一翼藉之也。呱，啼聲也。覃，長。訏，大。載，滿也。滿路，言其聲之大也。<br/>
　　無人道而生子，或者以為不祥，故棄之。而有此異也，於是始收而養之。</small><br/>
　　誕實匍<small about="#mwt327" typeof="mw:Transclusion">音蒲</small>匐，克岐克嶷，以就口食。蓺之荏<small about="#mwt328" typeof="mw:Transclusion">音餁</small>菽，荏菽旆旆。禾役穟穟<small about="#mwt329" typeof="mw:Transclusion">音遂</small>，麻麥幪幪<small about="#mwt330" typeof="mw:Transclusion">莫孔反</small>，瓜瓞唪唪<small about="#mwt331" typeof="mw:Transclusion">音蚌</small>。<br/>
　　<small typeof="mw:Transclusion">賦也。匍匐，手足並行也。岐、嶷，峻茂之狀。就，向也。口食，自能食也，蓋六七歲時也。蓺，樹也。荏菽，大豆也。旆旆，枝旟揚起也。役，列也。穟穟，苗美好之貌也。幪幪然，茂密也。唪唪然，多實也。<br/>
　　言<span class="name">后稷</span>能食時，已有種殖之志，蓋其天性然也。<span class="book-name">史記</span>曰：<span class="name">棄</span>為兒時，其遊戲好種殖麻麥，麻麥美。及為成人，遂好耕農，<span class="name">堯</span>舉以為農師。</small><br/>
　　誕<span class="name">后稷</span>之穡，有相<small about="#mwt332" typeof="mw:Transclusion">去聲</small>之道<small about="#mwt333" typeof="mw:Transclusion">叶徒口反</small>。茀<small about="#mwt334" typeof="mw:Transclusion">音弗</small>厥豐草<small about="#mwt335" typeof="mw:Transclusion">音苟</small>，種<small about="#mwt336" typeof="mw:Transclusion">去聲</small>之黃茂<small about="#mwt337" typeof="mw:Transclusion">叶莫口反</small>。實方實苞<small about="#mwt338" typeof="mw:Transclusion">叶蒲苟反</small>，實種<small about="#mwt339" typeof="mw:Transclusion">上聲</small>實褎<small about="#mwt340" typeof="mw:Transclusion">叶徐久反</small>，實發實秀<small about="#mwt341" typeof="mw:Transclusion">叶思久反</small>，實堅實好<small about="#mwt342" typeof="mw:Transclusion">叶訏口反</small>實穎實栗，即<span class="name">有邰</span><small about="#mwt343" typeof="mw:Transclusion">音台</small>家室。<br/>
　　<small about="#mwt344" typeof="mw:Transclusion">賦也。相，助也，言盡人力之助也。茀，治也。種，布之也。黃茂，嘉榖也。方，房也。苞，甲而未拆也。此漬其種也。種，甲拆而可為種也。褎，漸長也。發，盡發也。秀，始穟也。堅，其實堅也。好，形味好也。穎，實繁碩而垂末也。栗，不秕也。既收成，見其實皆栗栗然不秕也。<span class="name">邰</span>，<span class="name">后稷</span>之母家也。豈其或滅或遷，而遂以其地封<span class="name">后稷</span>與。<br/>
　　言<span class="name">后稷</span>之穡如此，故<span class="name">堯</span>以其有功於民，封於<span class="place">邰</span>，使即其母家而居之，以主<span class="name">姜嫄</span>之祀。故<span class="name">周人</span>亦世祀<span class="name">姜嫄</span>焉。</small><br/>
　　誕降嘉種，維秬<small about="#mwt345" typeof="mw:Transclusion">音巨</small>維秠<small about="#mwt346" typeof="mw:Transclusion">音痞</small>，維穈<small about="#mwt347" typeof="mw:Transclusion">音門</small>維芑<small about="#mwt348" typeof="mw:Transclusion">音起</small>。恒<small about="#mwt349" typeof="mw:Transclusion">音亘</small>之秬秠，是穫是畝<small about="#mwt350" typeof="mw:Transclusion">叶蒲洧反</small>。恒之穈芑，是任<small about="#mwt351" typeof="mw:Transclusion">音壬</small>是負<small about="#mwt352" typeof="mw:Transclusion">叶扶委反</small>。以歸肇祀<small about="#mwt353" typeof="mw:Transclusion">叶養里反</small>。<br/>
　　<small typeof="mw:Transclusion">賦也。降，降是種於民也。<span class="book-name">書</span>曰：「稷降播種」是也。秬，黑黍也。秠，黑黍一稃二米者也。穈，赤粱粟也。芑，白粱粟也。恒，徧也。謂徧種之也。任，肩任也。負，背負也。既成則穫而棲之於畝，任負而歸，以供祭祀也。秬、秠言穫、畝，穈、芑言任、負，互文耳。肇，始也。<span class="name">稷</span>始受國，為祭主，故曰肇祀。</small><br/>
　　誕我祀如何，或舂或揄<small about="#mwt354" typeof="mw:Transclusion">音由</small>，或簸<small about="#mwt355" typeof="mw:Transclusion">波我反</small>或蹂<small about="#mwt356" typeof="mw:Transclusion">音柔</small>。釋之叟叟<small about="#mwt357" typeof="mw:Transclusion">音搜</small>，烝之浮浮。載謀載惟，取蕭祭脂，取羝<small about="#mwt358" typeof="mw:Transclusion">音底</small>以軷<small about="#mwt359" typeof="mw:Transclusion">音鈸，叶蒲昧反</small>。載燔載烈<small about="#mwt360" typeof="mw:Transclusion">如字，叶力制反</small>，以興嗣歲<small about="#mwt361" typeof="mw:Transclusion">叶音雪，又如字</small>。<br/>
　　<small typeof="mw:Transclusion">賦也。我祀，承上章而言<span class="name">后稷</span>之祀也。揄，抒臼也。簸，揚去糠也。蹂，蹂禾取榖以繼之也。釋，淅米也。叟叟，聲也。浮浮，氣也。謀，卜日擇士也。惟，齋戒具脩也。蕭，蒿也。脂，膟膋也。宗廟之祭，取蕭合膟膋爇之，使臭達牆屋也。羝，牡羊也。軷，祭行道之神也。燔，傅諸火也。烈，貫之而加於火也。四者皆祭祀之事，所以興來歲而繼往歲也。</small><br/>
　　卬<small about="#mwt362" typeof="mw:Transclusion">音昂</small>盛<small about="#mwt363" typeof="mw:Transclusion">音成</small>于豆，于豆于豋。其香始升，上帝居歆，胡臭亶時<small about="#mwt364" typeof="mw:Transclusion">叶上止反</small>。<span class="name">后稷</span>肇祀<small about="#mwt365" typeof="mw:Transclusion">叶養里反</small>，庶無罪悔<small about="#mwt366" typeof="mw:Transclusion">叶呼委反</small>，以迄<small about="#mwt367" typeof="mw:Transclusion">音肸</small>于今。<br/>
　　<small about="#mwt368" typeof="mw:Transclusion">賦也。卬，我也。木曰豆，以薦菹醢也。瓦曰豋，以薦大羹也。居，安也。鬼神食氣曰歆。胡，何。臭，香。亶，誠也。時，言得其時也。庶，近。迄，至也。<br/>
　　此章言其尊祖配天之祭。其香始升，而上帝已安而饗之。言應之疾也。此何但芳臭之薦，信得其時哉。蓋自<span class="name">后稷</span>之肇祀，則庶無罪悔而至于今矣。<span class="name">曾氏</span>曰：「自<span class="name">后稷</span>肇祀以來，前後相承，兢兢業業，惟恐一有罪悔，獲戾於天。閱數百年，而此心不易，故曰『庶無罪悔，以迄於今』，言<span class="place">周</span>人世世用心如此也」。</small><br/>
　　<span class="book-name">生民</span>八章，四章章十句，四章章八句。<br/>
　　<small about="#mwt369" typeof="mw:Transclusion">此詩未詳所用。豈郊祀之後，亦有受釐頒胙之禮也歟。舊說，第三章八句，第四章十句。今按：第三章當為十句，第四章當為八句，則去、呱、訏、路，音韻諧協，呱聲載路，文勢通貫。而此詩八章，皆以十句、八句相間為次。又二章以後，七章以前，每章章之首皆有「誕」字。</small><br/>
　　<span id="dun-n795" about="#mwt370" typeof="mw:Transclusion" class="header">敦<small about="#mwt371" typeof="mw:Transclusion">音圑</small>彼行葦</span>，牛羊勿踐履。方苞方體，維葉泥泥<small about="#mwt372" typeof="mw:Transclusion">音禰</small>。戚戚兄弟，莫遠具爾。或肆之筵，或授之几。<br/>
　　<small about="#mwt373" typeof="mw:Transclusion">興也。敦，聚貌，勾萌之時也。行，道也。勿，戒止之辭也。苞，甲而未拆也。體，成形也。泥泥，柔澤貌。戚戚，親也。莫，猶勿也。具，俱也。爾，與邇同。肆，陳也。<br/>
　　疑此祭畢而燕父兄耆老之詩。故言敦彼行葦，而牛羊勿踐履，則方苞方體，而葉泥泥矣。戚戚兄弟，而莫遠具爾，則或肆之筵，而或授之几矣。此方言其開燕設席之初，而慇懃篤厚之意，藹然已見於言語之外矣。讀者詳之。</small><br/>
　　肆筵設席<small about="#mwt374" typeof="mw:Transclusion">叶祥勺反</small>，授几有緝御<small about="#mwt375" typeof="mw:Transclusion">叶魚駕反</small>。或獻或酢，洗爵奠斝<small about="#mwt376" typeof="mw:Transclusion">音假，叶居訝反</small>。醓<small about="#mwt377" typeof="mw:Transclusion">音貪</small>醢以薦<small about="#mwt378" typeof="mw:Transclusion">叶即略反</small>，或燔或炙<small about="#mwt379" typeof="mw:Transclusion">叶陟略反</small>。嘉殽脾<small about="#mwt380" typeof="mw:Transclusion">音琵</small>臄<small about="#mwt381" typeof="mw:Transclusion">音劇</small>，或歌或咢<small about="#mwt382" typeof="mw:Transclusion">音岳</small>。<br/>
　　<small typeof="mw:Transclusion">賦也。設席，重席也。緝，續。御，侍也。有相續代而侍者，言不乏使也。進酒於客曰獻，客答之曰酢，主人又洗爵醻客，客受而奠之，不舉也。斝，爵也。<span class="dynasty">夏</span>曰醆，<span class="dynasty">殷</span>曰斝，<span class="dynasty">周</span>曰爵。醓，醢之多汁者也。燔用肉，炙用肝。臄，口上肉也。歌者，比於琴瑟也。徒擊鼓曰咢。<br/>
　　言侍御獻醻，飲食歌樂之盛也。</small><br/>
　　敦<small about="#mwt383" typeof="mw:Transclusion">音雕</small>弓既堅<small about="#mwt384" typeof="mw:Transclusion">叶古因反</small>，四鍭<small about="#mwt385" typeof="mw:Transclusion">音侯</small>既鈞。舍矢既均，序賓以賢<small about="#mwt386" typeof="mw:Transclusion">叶下珍反</small>。敦弓既句<small about="#mwt387" typeof="mw:Transclusion">音姤</small>，既挾<small about="#mwt388" typeof="mw:Transclusion">子協反</small>四鍭。四鍭如樹<small about="#mwt389" typeof="mw:Transclusion">叶上主反</small>，序賓以不侮。<br/>
　　<small about="#mwt390" typeof="mw:Transclusion">賦也。敦、雕通，畫也。天子雕弓。堅，猶勁也。鍭，金鏃翦羽矢也。鈞，參亭也。謂參分之，一在前，二在後。三訂之而平者，前有鐵重也。舍，釋也。謂發矢也。均，皆中也。賢，射多中也。<span class="book-name" title="禮記·投壺">投壺</span>曰：「某賢於某若干純，奇則曰奇，均則曰左右均」是也。句、彀通，謂引滿也。<span class="book-name">射禮</span>：「搢三挾一」，既挾四鍭，則徧釋矣。如樹，如手就樹之，言貫革而堅正也。不侮，敬也。「<span title="禮記·投壺：魯令弟子辭曰：毋幠，毋敖，毋偝立，毋逾言。偝立、踰言有常爵。" class="source">令弟子辭</span>」所謂「無憮，無敖，無偝立，無踰言」者也。或曰：不以中病不中者也，射以中多為雋，以不侮為德。<br/>
　　言既燕而射，以為樂也。</small><br/>
　　曾孫維主<small about="#mwt391" typeof="mw:Transclusion">叶當口反</small>，酒醴維醹<small about="#mwt392" typeof="mw:Transclusion">音乳，叶奴口反</small>。酌以大斗<small about="#mwt393" typeof="mw:Transclusion">叶腫庾反</small>，以祈黃耇<small about="#mwt394" typeof="mw:Transclusion">叶果五反</small>。黃耇台背<small about="#mwt395" typeof="mw:Transclusion">叶必墨反</small>，以引以翼。壽考維祺<small about="#mwt396" typeof="mw:Transclusion">音其</small>，以介景福<small about="#mwt397" typeof="mw:Transclusion">叶筆力反</small>。<br/>
　　<small typeof="mw:Transclusion">賦也。曾孫，主祭者之稱，今祭畢而燕，故因而稱之也。醹，厚也。大斗，柄長三尺。祈，求也。黃耇，老人之稱。以祈黃耇，猶曰「以介眉壽」云耳。古器物款識云「用蘄萬壽」，「用蘄眉壽，永命多福」，「用蘄眉壽，萬年無疆」，皆此類也。台，鮐也，大老則背有鮐文。引，導。翼，輔。祺，吉也。<br/>
　　此頌禱之辭。欲其飲此酒而得老壽，又相引導輔翼，以享壽祺、介景福也。</small><br/>
　　<span class="book-name">行葦</span>四章，章八句。<br/>
　　<small about="#mwt399" typeof="mw:Transclusion"><span class="book-name">毛</span>七章，二章章六句，五章章四句。<span class="book-name">鄭</span>八章，章四句。<span class="book-name">毛</span>首章以四句興二句，不成文理，二章又不協韻。<span class="book-name">鄭</span>首章有起興，而無所興。皆誤。今正之如此。</small><br/>
　　<span id="ji_zui_ba_zhang_zhang_si_ju-n797" about="#mwt417" typeof="mw:Transclusion" class="header">既醉以酒</span>，既飽以德。君子萬年，介爾景福<small about="#mwt400" typeof="mw:Transclusion">叶筆力反</small>。<br/>
　　<small typeof="mw:Transclusion">賦也。德，恩惠也。君子，謂王也。爾，亦指王也。<br/>
　　此父兄所以答<span class="book-name">行葦</span>之詩。言享其飲食恩意之厚，而願其受福如此也。</small><br/>
　　既醉以酒，爾殽既將。君子萬年，介爾昭明<small about="#mwt401" typeof="mw:Transclusion">叶謨郎反</small>。<br/>
　　<small typeof="mw:Transclusion">賦也。殽，俎實也。將，行也。亦奉持而進之意。昭明，猶光大也。</small><br/>
　　昭明有融，高朗令終。令終有俶<small about="#mwt402" typeof="mw:Transclusion">尺六反</small>，公尸嘉告<small about="#mwt403" typeof="mw:Transclusion">叶姑沃反</small>。<br/>
　　<small typeof="mw:Transclusion">賦也。融，明之盛也。<span class="book-name">春秋傳</span>曰：「明而未融」。朗，虛明也。令終，善終也。<span class="book-name">洪範</span>所謂「考終命」，古器物銘所謂「令終令命」是也。俶，始也。公尸，君尸也。<span class="place">周</span>稱王，而尸但曰公尸，蓋因其舊。如<span class="dynasty">秦</span>已稱皇帝，而其男女猶稱公子、公主也。嘉告，以善言告之，謂嘏辭也。蓋欲善其終者，必善其始。今固未終也，而既有其始矣，於是公尸以此告之。</small><br/>
　　其告維何，籩豆靜嘉<small about="#mwt404" typeof="mw:Transclusion">叶居何反</small>。朋友攸攝，攝以威儀<small about="#mwt405" typeof="mw:Transclusion">叶牛何反</small>。<br/>
　　<small typeof="mw:Transclusion">賦也。靜嘉，清潔而美也。朋友，指賓客助祭者。說見<span class="book-name">楚茨</span>篇。攝，檢也。<br/>
　　公尸告以汝之祭祀，籩豆之薦既靜嘉矣，而朋友相攝佐者，又皆有威儀，當神意也。自此至終篇，皆述尸告之辭。</small><br/>
　　威儀孔時<small about="#mwt406" typeof="mw:Transclusion">叶上止反</small>，君子有孝子<small about="#mwt407" typeof="mw:Transclusion">叶獎里反</small>。孝子不匱，永錫爾類。<br/>
　　<small about="#mwt408" typeof="mw:Transclusion">賦也。孝子，主人之嗣子也。<span class="book-name">儀禮</span>，祭祀之終，有「嗣舉奠」。匱，竭。類，善也。<br/>
　　言汝之威儀既得其宜，又有孝子以舉奠。孝子之孝，誠而不竭，則宜永錫爾以善矣。<span class="place">東萊</span><span class="name">呂氏</span>曰：「君子既孝，而嗣子又孝，其孝可謂源源不竭矣」。</small><br/>
　　其類維何，室家之壼<small about="#mwt409" typeof="mw:Transclusion">音悃，叶苦俊反</small>。君子萬年，永錫祚胤<small about="#mwt411" typeof="mw:Transclusion">音孕。<br/>
　　賦也。壼，宮中之巷也。言深遠而嚴肅也。祚，福禄也。胤，子孫也。錫之以善，莫大於此。</small><br/>
　　其胤維何，天被<small about="#mwt413" typeof="mw:Transclusion">音備</small>爾禄。君子萬年，景命有僕。<br/>
　　<small about="#mwt414" typeof="mw:Transclusion">賦也。僕，附也。<br/>
　　言將使爾有子孫者，先當使爾被天禄，而為天命之所附屬。下章乃言子孫之事。</small><br/>
　　其僕維何，釐<small about="#mwt415" typeof="mw:Transclusion">音離</small>爾女士。釐爾女士，從以孫子<small about="#mwt416" typeof="mw:Transclusion">叶獎里反</small>。<br/>
　　<small typeof="mw:Transclusion">賦也。釐，予也。女士，女之有士行者。謂生淑媛，使為之妃也。從，隨也。謂又生賢子孫也。</small><br/>
　　<span class="book-name">既醉</span>八章，章四句。<br/>
　　<span id="fu_yi_wu_zhang_zhang_liu_ju-n798" about="#mwt434" typeof="mw:Transclusion" class="header">鳧<small about="#mwt418" typeof="mw:Transclusion">音扶</small>鷖<small about="#mwt419" typeof="mw:Transclusion">音醫</small>在<span class="name">涇</span></span>，公尸來燕來寧。爾酒既清，爾殽既馨。公尸燕飲，福禄來成。<br/>
　　<small about="#mwt420" typeof="mw:Transclusion">興也。鳧，水鳥如鴨者。鷖，鷗也。<span class="name">涇</span>，水名。爾，自歌工而指主人也。馨，香之遠聞也。<br/>
　　此祭之明日，<span title="毛詩正義·卷三十七·絲衣·疏：謂周公、成王太平之時，祭宗廟之明日，又設祭事以尋繹昨日之祭，謂之爲繹。以賓事所祭之尸，行之得禮，" class="comment">繹</span>而賓尸之樂。故言鳧鷖則在<span class="name">涇</span>矣，公尸則來燕來寜矣。酒清殽馨，則公尸燕飲，而福禄來成矣。</small><br/>
　　鳧鷖在沙<small about="#mwt421" typeof="mw:Transclusion">叶桑何反</small>，公尸來燕來宜<small about="#mwt422" typeof="mw:Transclusion">叶牛何反</small>。爾酒既多，爾殽既嘉<small about="#mwt423" typeof="mw:Transclusion">叶居何反</small>。公尸燕飲，福禄來為<small about="#mwt424" typeof="mw:Transclusion">叶胡禾反</small>。<br/>
　　<small typeof="mw:Transclusion">興也。為，猶助也。</small><br/>
　　鳧鷖在渚，公尸來燕來處。爾酒既湑<small about="#mwt425" typeof="mw:Transclusion">上聲</small>，爾殽伊脯。公尸燕飲，福禄來下<small about="#mwt426" typeof="mw:Transclusion">叶後五反</small>。<br/>
　　<small typeof="mw:Transclusion">興也。渚，水中高地也。湑，酒之泲者也。</small><br/>
　　鳧鷖在潨<small about="#mwt427" typeof="mw:Transclusion">音叢</small>，公尸來燕來宗。既燕于宗，福禄攸降<small about="#mwt428" typeof="mw:Transclusion">叶乎攻反</small>。公尸燕飲，福禄來崇。<br/>
　　<small about="#mwt429" typeof="mw:Transclusion">興也。潨，水會也。「來宗」之宗，尊也。「于宗」之宗，廟也。崇，積而高大也。</small><br/>
　　鳧鷖在亹<small about="#mwt430" typeof="mw:Transclusion">音門</small>，公尸來止熏熏<small about="#mwt431" typeof="mw:Transclusion">叶眉貧反</small>。旨酒欣欣，燔炙芬芬<small about="#mwt432" typeof="mw:Transclusion">叶豐匀反</small>。公尸燕飲，無有後艱<small about="#mwt433" typeof="mw:Transclusion">叶居銀反</small>。<br/>
　　<small typeof="mw:Transclusion">興也。亹，水流峽中，兩岸如門也。熏熏，和說也。欣欣，樂也。芬芬，香也。</small><br/>
　　<span class="book-name">鳧鷖</span>五章，章六句。<br/>
　　<span id="jia_le_si_zhang_zhang_liu_ju-n799" about="#mwt450" typeof="mw:Transclusion" class="header">假<small about="#mwt435" typeof="mw:Transclusion">音嘉，<span class="book-name">中庸</span>、<span class="book-name">春秋傳</span>皆作「嘉」，今當作「嘉」</small>樂<small about="#mwt436" typeof="mw:Transclusion">音洛</small>君子</span><small about="#mwt437" typeof="mw:Transclusion">叶音則</small>，顯顯令德。宜民宜人，受禄于天<small about="#mwt438" typeof="mw:Transclusion">叶鐵因反</small>。保右<small about="#mwt439" typeof="mw:Transclusion">音又</small>命<small about="#mwt440" typeof="mw:Transclusion">叶彌并反</small>之，自天申之。<br/>
　　<small about="#mwt441" typeof="mw:Transclusion">賦也。嘉，美也。君子，指王也。民，庶民也。人，在位者也。申，重也。<br/>
　　言王之德，既宜民人而受天禄矣。而天之於王，猶反覆眷顧之不厭。既保之右之命之，而又申重之也。疑此即公尸之所以答<span class="book-name">鳧鷖</span>者也。</small><br/>
　　干禄百福<small about="#mwt442" typeof="mw:Transclusion">叶筆力反</small>，子孫千億。穆穆皇皇，宜君宜王。不愆不忘，率由舊章。<br/>
　　<small about="#mwt443" typeof="mw:Transclusion">賦也。穆穆，敬也。皇皇，美也。君，諸侯也。王，天子也。愆，過。率，循也。舊章，先王之禮樂政刑也。<br/>
　　言王者干禄而得百福，故其子孫之蕃至於千億，適為天子，庶為諸侯，無不穆穆皇皇，以遵先王之法者。</small><br/>
　　威儀抑抑，德音秩秩。無怨無惡<small about="#mwt444" typeof="mw:Transclusion">去聲</small>，率由群匹。受福無疆，四方之綱。<br/>
　　<small about="#mwt445" typeof="mw:Transclusion">賦也。抑抑，密也。秩秩，有常也。匹，類也。<br/>
　　言有威儀聲譽之美，又能無私怨惡以任衆賢，是以能受無疆之福，為四方之綱。此與下章，皆稱願其子孫之辭也。或曰：無怨無惡，不為人所怨惡也。</small><br/>
　　之綱之紀，燕及朋友<small about="#mwt446" typeof="mw:Transclusion">叶羽已反</small>。百辟卿士，媚于天子<small about="#mwt447" typeof="mw:Transclusion">叶獎里反</small>。不解<small about="#mwt448" typeof="mw:Transclusion">音懈</small>于位，民之攸塈<small about="#mwt449" typeof="mw:Transclusion">音戲</small>。<br/>
　　<small typeof="mw:Transclusion">賦也。燕，安也。朋友，亦謂諸臣也。解，惰。塈，息也。<br/>
　　言人君能綱記四方，而臣下賴之以安，則百辟卿士，媚而愛之，維欲其不解于位，而為民所安息也。<span class="place">東萊</span><span class="name">呂氏</span>曰：「君燕其臣，臣媚其君，此上下交而為泰之時也。泰之時所憂者，怠荒而已，此詩所以終於『不解於位，民之攸塈』也。方嘉之，又規之者，蓋<span class="name">臯陶</span><span title="尚書·虞書·益稷謨：乃賡爲歌曰：「元首明哉，股肱良哉，庶事康哉」。孔安國傳：「帝歌歸美股肱，義未足，故續歌『先君後臣，衆事乃安』，以成其義」。" class="source">賡歌</span>之意也。民之勞逸在下，而樞機在上，上逸則下勞矣，上勞則下逸矣。不解于位，乃民之所由休息也」。</small><br/>
　　<span class="book-name">假樂</span>四章，章六句。<br/>
　　<span id="gong_liu_liu_zhang_zhang_shi_ju-n800" about="#mwt487" typeof="mw:Transclusion" class="header">篤<span class="name">公劉</span></span>，匪居匪康。迺埸<small about="#mwt451" typeof="mw:Transclusion">音易</small>迺疆，迺積迺倉。迺裹<small about="#mwt452" typeof="mw:Transclusion">音果</small>餱<small about="#mwt453" typeof="mw:Transclusion">音侯</small>糧<small about="#mwt454" typeof="mw:Transclusion">音良</small>，于橐<small about="#mwt455" typeof="mw:Transclusion">音託</small>于囊，思輯<small about="#mwt456" typeof="mw:Transclusion">音集</small>用光。弓矢斯張，干戈戚揚，爰方啓行<small about="#mwt457" typeof="mw:Transclusion">叶戸郎反</small>。<br/>
　　<small typeof="mw:Transclusion">賦也。篤，厚也。<span class="name">公劉</span>，<span class="name">后稷</span>之曾孫也，事見<span class="book-name">豳風</span>。居，安。康，寜也。埸、疆，田畔也。積，露積也。餱，食。糧，糗也。無底曰槖，有底曰囊。輯，和。戚，斧。揚，鉞。方，始也。<br/>
　　舊說，<span class="name" title="召公奭">召康公</span>以<span class="name">成王</span>將涖政，當戒以民事，故詠<span class="name">公劉</span>之事以告之曰：厚哉，<span class="name">公劉</span>之於民也。其在西戎，不敢寜居，治其田疇，實其倉廩，既富且强，於是裹其餱糧，思以輯和其民人，而光顯其國家。然後以其弓矢斧鉞之備，爰始啓行，而遷都於<span class="place">豳</span>焉。蓋亦不出其封內也。</small><br/>
　　篤<span class="name">公劉</span>，于胥斯原。既庶既繁<small about="#mwt458" typeof="mw:Transclusion">叶紛乾反</small>，既順迺宣，而無永歎<small about="#mwt459" typeof="mw:Transclusion">音灘</small>。陟則在巘<small about="#mwt460" typeof="mw:Transclusion">音讞，叶魚軒反</small>，復降在原。何以舟<small about="#mwt461" typeof="mw:Transclusion">叶之遙反</small>之，維玉及瑤<small about="#mwt462" typeof="mw:Transclusion">音遙</small>，鞞<small about="#mwt463" typeof="mw:Transclusion">必頂反</small>琫<small about="#mwt464" typeof="mw:Transclusion">音菶</small>容刀<small about="#mwt465" typeof="mw:Transclusion">叶徒招反</small>。<br/>
　　<small typeof="mw:Transclusion">賦也。胥，相也。庶、繁，謂居之者衆也。順，安。宣，徧也。言居之徧也。無永歎，得其所，不思舊也。巘，山頂也。舟，帶也。鞞，刀鞘也。琫，刀上飾也。容刀，容飾之刀也。或曰：容刀，如言容臭，謂鞞琫之中，容此刀耳。<br/>
　　言<span class="name">公劉</span>至<span class="book-name">豳</span>，欲相土以居。而帶此劍佩，以上下於山原也。<span class="place">東萊</span><span class="name">呂氏</span>曰：「以如是之佩服，而親如是之勞苦，斯其所以為厚於民也歟」。</small><br/>
　　篤<span class="name">公劉</span>，逝彼百泉，瞻彼溥<small about="#mwt466" typeof="mw:Transclusion">音普</small>原。迺陟南岡，乃覯于京<small about="#mwt467" typeof="mw:Transclusion">叶居良反</small>。京師之野<small about="#mwt468" typeof="mw:Transclusion">叶上與反</small>，于時處處，于時廬旅，于時言言，于時語語。<br/>
　　<small about="#mwt469" typeof="mw:Transclusion">賦也。溥，大。覯，見也。京，高丘也。師，衆也。京師，高山而衆居也。<span class="name">董氏</span>曰：「所謂京師者，蓋起於此，其後世因以所都為京師也」。時，是也。處處，居室也。廬，寄也。旅，賓旅也。直言曰言，論難曰語。<br/>
　　此章言營度邑居也。自下觀之，則往百泉而望廣原。自上觀之，則陟南岡而覯于京。於是為之居室，於是廬其賓旅，於是言其所言，於是語其所語，無不於斯焉。</small><br/>
　　篤<span class="name">公劉</span>，于京斯依<small about="#mwt470" typeof="mw:Transclusion">叶於豈反</small>。蹌蹌<small about="#mwt471" typeof="mw:Transclusion">音搶</small>濟濟<small about="#mwt472" typeof="mw:Transclusion">上聲</small>，俾筵俾几。既登乃依<small about="#mwt473" typeof="mw:Transclusion">同上</small>，<span title="毛詩傳箋通釋·卷二十五：造者，祰之假借。說文：祰，告祭也。蓋凡告祭，通曰造也。……曹者，䄚之省借。藝文類聚引說文：祭豕先曰䄚。廣雅：䄚，祭也。……據下云「執豕于牢」，知詩「乃造其曹」謂將用豕而先告祭於豕先，猶將差馬而先祭馬祖也。" class="comment">乃造<small about="#mwt474" typeof="mw:Transclusion">音糙</small>其曹</span>。執豕于牢，酌之用匏<small about="#mwt475" typeof="mw:Transclusion">音庖</small>。食<small about="#mwt476" typeof="mw:Transclusion">音嗣</small>之飲之，君之宗之。<br/>
　　<small about="#mwt477" typeof="mw:Transclusion">賦也。依，安也。蹌蹌濟濟，群臣有威儀貌。俾，使也，使人為之設筵几也。登，登筵也。依，依几也。曹，群牧之處也。以豕為殽，用匏為爵，儉以質也。宗，尊也，主也。嫡子孫主祭祀，而族人尊之以為主也。<br/>
　　此章言宮室既成而落之，既以飲食勞其群臣，而又為之君，為之宗焉。<span class="place">東萊</span><span class="name">呂氏</span>曰：「既饗燕而定經制，以整屬其民。上則皆統於君，下則各統於宗。蓋古者建國立宗，其事相須。<span class="place">楚</span>執<span class="name" title="春秋傳·昭公十六年：楚子聞蠻氏之亂也，與蠻子之無質也，使然丹誘戎蠻子嘉，殺之，遂取蠻氏。既而復立其子焉，禮也，">戎蠻子</span>，而致邑立宗，以誘其遺民，即其事也」。</small><br/>
　　篤<span class="name">公劉</span>，既溥既長。既景迺岡，相<small about="#mwt478" typeof="mw:Transclusion">去聲</small>其陰陽，觀其流泉。其軍三單<small about="#mwt479" typeof="mw:Transclusion">音丹，叶多涓反</small>，度其隰原，徹田為糧。度其夕陽，<span class="place">豳</span>居允荒。<br/>
　　<small about="#mwt480" typeof="mw:Transclusion">賦也。溥，廣也。言其芟夷墾辟，土地既廣，而且長也。景，考日景，以正四方也。岡，登高以望也。相，視也。陰陽，向背寒暖之宜也。流泉，水泉灌溉之利也。三單，未詳。徹，通也。一井之田九百畝，八家皆私百畝，同養公田，耕則通力而作，收則計畝而分也。<span class="dynasty">周</span>之徹法自此始，其後<span class="name">周公</span>蓋因而脩之耳。山西曰夕陽。允，信。荒，大也。<br/>
　　此言辨土宜以授所徙之民，定其軍賦與其稅法，又度山西之田以廣之。而<span class="place">豳</span>人之居，於此益大矣。</small><br/>
　　篤<span class="name">公劉</span>，于<span class="place">豳</span>斯館<small about="#mwt481" typeof="mw:Transclusion">叶古玩反</small>。涉<span class="name">渭</span>為亂，取厲取鍛<small about="#mwt482" typeof="mw:Transclusion">丁亂反</small>。止基迺理，爰衆爰有<small about="#mwt483" typeof="mw:Transclusion">叶羽已反</small>。夾其<span class="name">皇澗</span>，遡其<span class="name">過<small about="#mwt484" typeof="mw:Transclusion">平聲</small>澗</span>。止旅迺密，<span class="name">芮</span>鞫<small about="#mwt485" typeof="mw:Transclusion">音菊</small>之即。<br/>
　　<small about="#mwt486" typeof="mw:Transclusion">賦也。館，客舍也。亂，舟之截流横渡者也。厲，砥。鍛，鐡。止，居。基，定也。理，疆理也。衆，人多也。有，財足也。遡，鄉也。<span class="name">皇</span>、<span class="name">過</span>，二澗名。<span class="name">芮</span>，水名，出<span class="place">呉山</span>西北，東入<span class="name">涇</span>。<span class="book-name">周禮·職方</span>作「汭」。鞫，水外也。<br/>
　　此章又總叙其始終。言其始來，未定居之時，涉<span class="name">渭</span>取材，而為舟以來往。取厲取鍛，而成宮室。既止基於此矣，乃疆理其田野，則日益繁庶富足。其居有夾澗者，有遡澗者，其止居之衆，日以益密，乃復即<span class="name">芮</span>鞫而居之，而<span class="place">豳</span>地日以廣矣。</small><br/>
　　<span class="book-name">公劉</span>六章，章十句。<br/>
　　<span id="jiong_zhuo_san_zhang_zhang_wu_ju-n801" about="#mwt498" typeof="mw:Transclusion" class="header">泂<small about="#mwt488" typeof="mw:Transclusion">音迴</small>酌彼行潦</span><small about="#mwt489" typeof="mw:Transclusion">音老</small>，挹<small about="#mwt490" typeof="mw:Transclusion">音揖</small>彼注茲，可以餴<small about="#mwt491" typeof="mw:Transclusion">音分</small>饎<small about="#mwt492" typeof="mw:Transclusion">音熾，叶昌里反</small>。豈弟君子，民之父母<small about="#mwt493" typeof="mw:Transclusion">叶滿彼反</small>。<br/>
　　<small typeof="mw:Transclusion">興也。泂，遠也。行潦，流潦也。餴，烝米一熟，而以水沃之，乃再烝也。饎，酒食也。君子，指王也。<br/>
　　舊說以為<span class="name">召康公</span>戒<span class="name">成王</span>。言遠酌彼行潦，挹之於彼，而注之於此，尚可以餴饎，况豈弟之君子，豈不為民之父母乎。<span class="book-name">傳</span>曰：「豈以强教之，弟以悅安之。民皆有父之尊，有母之親」。又曰：「民之所好好之，民之所惡惡之，此之謂民之父母」。</small><br/>
　　泂酌彼行潦，挹彼注茲，可以濯罍<small about="#mwt494" typeof="mw:Transclusion">音雷</small>。豈弟君子，民之攸歸<small about="#mwt495" typeof="mw:Transclusion">叶古回反</small>。<br/>
　　<small typeof="mw:Transclusion">興也。濯，滌也。</small><br/>
　　泂酌彼行潦，挹彼注茲，可以濯溉<small about="#mwt496" typeof="mw:Transclusion">音蓋，叶古氣反</small>。豈弟君子，民之攸塈<small about="#mwt497" typeof="mw:Transclusion">音戲</small>。<br/>
　　<small typeof="mw:Transclusion">興也。溉，亦滌也。塈，息也。</small><br/>
　　<span class="book-name">泂酌</span>三章，章五句。<br/>
　　有卷<small about="#mwt499" typeof="mw:Transclusion">音權</small>者阿飄風自南<small about="#mwt500" typeof="mw:Transclusion">叶尼心反</small>豈弟君子來游來歌以矢其音<small about="#mwt501" typeof="mw:Transclusion">賦也卷曲也阿大陵也豈弟君子指王也矢陳也○此詩舊說亦召康公作疑公從成王游歌於卷阿之上因王之歌而作此以為戒此章總叙以發端也</small>○伴<small about="#mwt502" typeof="mw:Transclusion">音判</small>奐<small about="#mwt503" typeof="mw:Transclusion">音喚</small>爾游矣優游爾休矣豈弟君子俾爾彌爾性似先公酋<small about="#mwt504" typeof="mw:Transclusion">音囚</small>矣<small about="#mwt505" typeof="mw:Transclusion">賦也伴奐優游閑暇之意爾君子皆指王也彌終也性猶命也酋終也言爾既件奐優游矣乂呼而告之言使爾終其壽命似先君善始而善終也自此至第四章皆極言壽考福禄之盛以廣王心而歆動之五章以後乃告以所以致此之由也</small>○爾土宇昄<small about="#mwt506" typeof="mw:Transclusion">符版反</small>章亦孔之厚<small about="#mwt507" typeof="mw:Transclusion">叶狠口下主二反</small>矣豈弟君子俾爾彌爾性百神爾主<small about="#mwt508" typeof="mw:Transclusion">叶當口主庾二反</small>矣<small about="#mwt509" typeof="mw:Transclusion">賦也昄章大明也或曰昄當作版版章猶版圖也○言爾上宇昄章既甚厚矣又使爾終其身常為天地山川鬼神之主也</small>○爾受命長矣茀<small about="#mwt510" typeof="mw:Transclusion">音弗</small>禄爾康矣豈弟君子俾爾彌爾性純嘏爾常矣<small about="#mwt511" typeof="mw:Transclusion">賦也茀嘏皆福也常常享之也</small>○有馮<small about="#mwt512" typeof="mw:Transclusion">音慿</small>有翼有孝有德以引以翼豈弟君子四方為則<small about="#mwt513" typeof="mw:Transclusion">賦也馮謂可為依者翼謂可為輔者孝謂能事親者德謂得於已者引導其前也翼相其左右也東萊呂氏曰賢者之行非一端必曰有孝有德何也蓋人主常與慈祥篤實之人處其所以興起善端涵養徳性鎮其躁而消其邪日改月化有不在言語之間者矣○言得賢以自輔如此則其德日脩而四方以為則矣自此章以下乃言所以致上章福禄之由也</small>○顒顒<small about="#mwt514" typeof="mw:Transclusion">魚容反</small>卬卬<small about="#mwt515" typeof="mw:Transclusion">五綱反</small>如圭如璋令聞<small about="#mwt516" typeof="mw:Transclusion">音問</small>令望<small about="#mwt517" typeof="mw:Transclusion">叶無方反</small>豈弟君子四万為綱<small about="#mwt518" typeof="mw:Transclusion">賦也顒顒卬卬尊嚴也如圭如璋純潔也令聞善譽也令望威儀可望法也○承上章言得馮翼孝德之助則能如此而四方以為綱矣</small>○鳯凰于飛翽翽<small about="#mwt519" typeof="mw:Transclusion">音諱</small>其羽亦集爰止藹藹王多吉士維君子使媚于天子<small about="#mwt520" typeof="mw:Transclusion">興也鳯凰靈鳥也雄曰鳯雌曰凰翽翽羽聲也鄭氏以為因時鳯凰至故以為喻理或然也藹藹衆多也媚順愛也○鳯凰于飛則翽翽其羽而集於其所止矣藹藹王多吉士則維王之所使而皆媚于天子矣既曰君子又曰天子猶曰王于出征以佐天子云爾</small>○鳯凰于飛翽翽其羽亦傅<small about="#mwt521" typeof="mw:Transclusion">音附</small>于天<small about="#mwt522" typeof="mw:Transclusion">叶鐵因反</small>藹藹王多吉人維君子命<small about="#mwt523" typeof="mw:Transclusion">叶彌并反</small>媚于庶人<small about="#mwt524" typeof="mw:Transclusion">興也媚于庶人順愛于民也</small>○鳯凰鳴矣于彼高岡梧桐生矣于彼朝陽菶菶<small about="#mwt525" typeof="mw:Transclusion">音琫</small>萋萋<small about="#mwt526" typeof="mw:Transclusion">音妻</small>雝雝喈喈<small about="#mwt527" typeof="mw:Transclusion">叶居奚反○比也又以興下章之事也山之東曰朝陽鳯凰之性非梧桐不棲非竹實不食菶菶萋萋梧桐生之盛也雝雝喈喈鳯凰鳴之和也</small>○君子之車既庶且多君子之馬既閑且馳<small about="#mwt528" typeof="mw:Transclusion">叶唐何反</small>矢詩不多維以遂歌<small about="#mwt529" typeof="mw:Transclusion">賦也承上章之興也菶菶萋萋則雝雝喈喈矣君子之車馬則既衆多而閑習矣其意若曰是亦足以待天下之賢者而不厭其多矣遂歌蓋繼王之聲而遂歌之猶書所謂賡載歌也</small><br/>
　　卷阿十章六章章五句四章章六句<br/>
　　<span id="min_yi_lao_zhi_qi-n802" about="#mwt530" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷6#min_yi_lao_zhi_qi-n802" class="mw-selflink-fragment">民亦勞止汔</a></span><small about="#mwt531" typeof="mw:Transclusion">音肸</small>可小康惠此中國以綏四方無縱詭<small about="#mwt532" typeof="mw:Transclusion">音鬼</small>隨以謹無良式遏寇虐憯<small about="#mwt533" typeof="mw:Transclusion">音慘</small>不畏明<small about="#mwt534" typeof="mw:Transclusion">叶謨郎反</small>柔遠能邇以定我王<small about="#mwt535" typeof="mw:Transclusion">賦也汔幾也中國京師也四方諸夏也京師諸夏之根本也詭隨不顧是非而妄隨人也謹斂束之意憯曾也明天之明命也柔安也能順習也○序說以此為召穆公刺厲王之詩以今考之乃同列相戒之辭耳未必專為刺王而發然其憂時感事之意亦可見矣蘇氏曰人未有無故而妄從人者維無良之人將悅其君而竊其權以為寇虐則為之故無縱詭隨則無良之人肅而寇虐無畏之人止然後柔遠能邇而王室定矣穆公名虎康公之後厲王名胡成王七世孫也</small>○民亦勞止汔可小休惠此中國以為民逑無縱詭隨以謹惽怓<small about="#mwt536" typeof="mw:Transclusion">音鐃叶尼猶反</small>式遏寇虐無俾民憂無棄爾勞以為王休<small about="#mwt537" typeof="mw:Transclusion">賦也逑聚也惽怓猶讙譁也勞猶功也言無棄爾之前功也休美也</small>○民亦勞止汔可小息惠此京師以綏四國<small about="#mwt538" typeof="mw:Transclusion">叶于逼反</small>無縱詭隨以謹罔極式遏寇虐無俾作慝敬慎威儀以近有德<small about="#mwt539" typeof="mw:Transclusion">賦也罔極為惡無窮極之人也有德有德之人也</small>○民亦勞止汔可小愒<small about="#mwt540" typeof="mw:Transclusion">音器</small>惠此中國俾民憂泄<small about="#mwt541" typeof="mw:Transclusion">音異</small>無縱詭隨以謹醜厲式遏寇虐無俾正敗<small about="#mwt542" typeof="mw:Transclusion">叶蒲寐反</small>戎雖小子而式弘大<small about="#mwt544" typeof="mw:Transclusion">叶特計反○賦也愒息泄去厲惡也正敗正道敗壞也戎汝也言汝雖小子而其所為甚廣大不可不謹也</small>○民亦勞止汔可小安惠此中國國無有殘無縱詭隨以謹繾綣式遏寇虐無俾正反王欲玉女是用大諫<small about="#mwt545" typeof="mw:Transclusion">賦也繾綣小人之固結其君者也正反反於正也玉寳愛之意言王欲以女為玉而寳愛之故我用王之意大諫正於女蓋託為王意以相戒也</small><br/>
　　<span id="min_lao_wu_zhang_zhang_shi_ju-n803" about="#mwt546" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷6#min_lao_wu_zhang_zhang_shi_ju-n803" class="mw-selflink-fragment">民勞五章章十句</a></span><br/>
　　上帝板板下民卒癉<small about="#mwt547" typeof="mw:Transclusion">音亶</small>出話不然為猶不遠靡聖管管不實于亶猶之未遠是用大諫<small about="#mwt548" typeof="mw:Transclusion">叶音簡○賦也板板反也卒盡癉病猶謀也管管無所依也亶誠也○序以此為凡伯刺厲王之詩今考其意亦與前篇相類但責之益深切耳此章首言天反其常道而使民盡病矣而女之出言皆不合理為謀又不久遠其心以為無復聖人但恣已妄行而無所依據又不實之於誠信豈其謀之未遠而然乎世亂乃人所為而曰上帝板板者無所歸咎之辭耳</small>○天之方難<small about="#mwt549" typeof="mw:Transclusion">叶泥渭反</small>無然憲憲<small about="#mwt550" typeof="mw:Transclusion">叶虛言反</small>天之方蹶<small about="#mwt551" typeof="mw:Transclusion">音愧</small>無然泄泄<small about="#mwt552" typeof="mw:Transclusion">音異</small>辭之輯<small about="#mwt553" typeof="mw:Transclusion">音集叶祖合反</small>矣民之洽矣辭之懌<small about="#mwt554" typeof="mw:Transclusion">叶弋灼反</small>矣民之莫矣<small about="#mwt555" typeof="mw:Transclusion">賦也憲憲欣欣也蹶動也泄泄猶沓沓也蓋弛緩之意孟子曰事君無義進退無禮言則非先王之道者猶沓沓也輯和洽合懌悅莫定也辭輯而懌則言必以先王之道矣所以民無不合無不定也</small>○我雖異事及爾同僚我即爾謀聽我囂囂<small about="#mwt556" typeof="mw:Transclusion">音梟</small>我言維服勿以為笑<small about="#mwt557" typeof="mw:Transclusion">叶思邀反</small>先民有言詢于芻<small about="#mwt558" typeof="mw:Transclusion">初俱反</small>蕘<small about="#mwt559" typeof="mw:Transclusion">音饒○賦也異事不同職也同僚同為王臣也春秋𫝊曰同官為僚即就也囂囂自得不肯受言之貌服事也猶曰我所言者乃今之急事也先民古之賢人也芻蕘采薪者古人尚詢及芻蕘况其僚友乎</small>○天之方虐無然謔謔老夫灌灌小子蹻蹻<small about="#mwt560" typeof="mw:Transclusion">其略反</small>匪我言耄<small about="#mwt561" typeof="mw:Transclusion">音帽叶毛博反</small>爾用憂謔多將熇熇<small about="#mwt562" typeof="mw:Transclusion">叶許各反</small>不可救藥<small about="#mwt563" typeof="mw:Transclusion">賦也謔戲侮也老夫詩人自稱灌灌款款也蹻蹻驕貌耄老而昏也熇熇熾盛也○蘇氏曰老者知其不可而盡其款誠以告之少者不信而驕之故曰非我老耄而妄言乃汝以憂為戲耳夫憂未至而救之猶可為也苟俟其益多則如火之盛不可復救矣</small>○天之方懠<small about="#mwt564" typeof="mw:Transclusion">音癠叶箋西反</small>無為夸<small about="#mwt565" typeof="mw:Transclusion">音誇</small>毗威儀卒迷善人載尸民之方殿屎<small about="#mwt566" typeof="mw:Transclusion">音犧</small>則莫我敢葵喪<small about="#mwt567" typeof="mw:Transclusion">去聲</small>亂蔑資<small about="#mwt568" typeof="mw:Transclusion">叶箋西反</small>曾莫惠我師<small about="#mwt569" typeof="mw:Transclusion">叶霜夷反○賦也懠怒夸大毗附也小人之於人不以大言夸之則以諛言毗之也尸則不言不為飲食而已者也殿屎呻吟也葵揆也蔑猶滅也資與咨同嗟歎聲也惠順師衆也○戒小人毋得夸毗使威儀迷亂而善人不得有所為也又言民方愁苦呻吟而莫敢揆度其所以然者是以至於散亂滅亡而卒無能惠我師者也</small>○天之牖民如壎<small about="#mwt570" typeof="mw:Transclusion">音塤</small>如篪<small about="#mwt571" typeof="mw:Transclusion">音池</small>如璋如圭如取如攜攜無曰益牖民孔易<small about="#mwt572" typeof="mw:Transclusion">去聲叶夷益反</small>民之多辟<small about="#mwt573" typeof="mw:Transclusion">音僻</small>無自立辟<small about="#mwt574" typeof="mw:Transclusion">同上○賦也牖開明也猶言天啓其心也壎唱而篪和璋判而圭合取求攜得而無所費皆言易也辟邪也　言天之開民其易如此以明上之化下其易亦然今民既多邪辟矣豈可又自立邪辟以道之邪</small>○价<small about="#mwt575" typeof="mw:Transclusion">音介</small>人維藩<small about="#mwt576" typeof="mw:Transclusion">叶分邅反</small>大師維垣大邦維屏大宗維翰<small about="#mwt577" typeof="mw:Transclusion">叶胡田反</small>懷德維寧宗子維城無俾城壞<small about="#mwt578" typeof="mw:Transclusion">叶胡罪胡威二反○</small>無獨斯畏<small about="#mwt579" typeof="mw:Transclusion">叶紆會於非二反○賦也价大也大德之人也藩籬師衆垣牆也大邦强國也屏樹也所以為蔽也大宗强族也翰榦也宗子同姓也○言是六者皆君之所恃以安而徳其本也有德則得是五者之助不然則親戚叛之而城壞城壞則藩垣屏翰皆壞而獨居獨居而所可畏者至矣</small>○敬天之怒無敢戲豫敬天之渝<small about="#mwt580" typeof="mw:Transclusion">音俞</small>無敢馳驅昊天曰明<small about="#mwt581" typeof="mw:Transclusion">叶謨郎反</small>及爾出王<small about="#mwt582" typeof="mw:Transclusion">音往叶如字</small>昊天曰旦<small about="#mwt583" typeof="mw:Transclusion">叶得絹反</small>及爾游衍<small about="#mwt584" typeof="mw:Transclusion">叶怡戰反○賦也渝變也王往通言出而有所往也旦亦明也衍寛縱之意○言天之聰明無所不及不可以不敬也板板也難也蹶也虐也懠也其怒而變也甚矣而不之敬也亦知其有日監在茲者乎張子曰天體物而不遺猶仁體事而無不在也禮儀三百威儀三千無一事而非仁也昊天曰明及爾出王旲天曰旦及爾游衍無一物之不體也</small><br/>
　　<span id="ban_ba_zhang_zhang_ba_ju-n804" about="#mwt585" typeof="mw:Transclusion"><a rel="mw:WikiLink" href="https://zh.wikisource.org/wiki/詩集傳_(四庫全書本)/卷6#ban_ba_zhang_zhang_ba_ju-n804" class="mw-selflink-fragment">板八章章八句</a></span><br/>
　　生民之什十篇六十一章四百三十三句<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
　　詩經集傳卷六</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c10_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
