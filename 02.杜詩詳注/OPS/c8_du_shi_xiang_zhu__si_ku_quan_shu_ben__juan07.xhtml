<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷七</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c7_du_shi_xiang_zhu__si_ku_quan_shu_ben__juan06.xhtml" title="杜詩詳註 (四庫全書本)/卷06">卷六</a></td>
<td style="width:50%;">杜詩詳註　卷七</td>
<td class="noprint" style="width:25%; text-align:right; font-size:small;"><a rel="mw:WikiLink" href="c9_du_shi_xiang_zhu__si_ku_quan_shu_ben__juan08.xhtml" title="杜詩詳註 (四庫全書本)/卷08">卷八</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt644"><p>　　欽定四庫全書<br/>
　　<span id="du_shi_xiang_zhu_juan_qi-n1020" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#du_shi_xiang_zhu_juan_qi-n1020" class="mw-selflink-fragment">杜詩詳註卷七</a></span><br/>
　　翰林院編修仇兆鰲撰<br/>
　　<span id="xin_an_li-n1021" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#xin_an_li-n1021" class="mw-selflink-fragment">新安吏</a></span><small about="#mwt11" typeof="mw:Transclusion">原注：收京後作。雖收兩京，賊猶充斥。</small><br/>
　　<small about="#mwt11_2" typeof="mw:Transclusion">按：此下六詩，多言相州師潰事，乃<span class="date" title="759年">乾元二年</span>，自東都回華州時，經歷道途，有感而作。錢氏以為自華州之東都時，誤矣。　師氏曰：從<span class="book-name">新安吏</span>以下至<span class="book-name">無家别</span>，蓋紀當時鄴師之敗，朝廷調兵益急，雖秦之謫戍，無以加也。　<span class="book-name">唐書</span>：新安，隋縣。<span class="date" title="628年">貞觀二年</span>屬河南府。<span class="book-name">九域志</span>：縣有兩鄉。　黄生曰：諸篇自製詩題，有千古自命意。六朝人擬樂府，無實事而撰浮詞，皆妄語不情。</small><br/>
　　客行新安道，喧呼聞點兵。借問新安吏，縣小更無丁。府帖<small about="#mwt12" typeof="mw:Transclusion">一作符</small>昨夜<small about="#mwt13" typeof="mw:Transclusion">一作日</small>下<small about="#mwt14" typeof="mw:Transclusion">去聲</small>，次選中男行。中男絕短小，何以守王城。<br/>
　　<small about="#mwt15" typeof="mw:Transclusion">從點兵後，記一時問答之詞。客行，公自謂。<span class="book-name">杜臆</span>：借問二句，公問詞。府帖二句，吏答詞。中男二句，公嘆詞。<br/>
　　<span class="book-name">通鑒</span>：北魏高歡，使張華原以簿歷營點兵。樂府<span class="book-name">木蘭詩</span>：昨夜見軍帖，可汗大點兵。<br/>
　　<span class="book-name">杜臆</span>：更無丁，言豈無餘丁可遣乎。夜帖早行，守城急也。<br/>
　　朱注：<span class="book-name">隋書</span>：追東宮兵帖，上臺宿衛。<span class="book-name">通鑒注</span>：兵帖，軍籍。盧注：相州之役，正丁戰死，因及次丁。考之<span class="book-name">周禮</span>，凡起徒役，無過家一人，以其餘為羨，惟田與追胥竭作。大故，致餘子。守王城，大故也。<br/>
　　<span class="book-name">太宗紀</span>：上遣使點兵，並點中男，魏徵固執以為不可，顧炎武曰：<span class="book-name">通鑒</span>：建中元年，楊炎作兩稅，人無丁中，以貧富為差。按唐制：人有丁、中、黃、小之分。注云：天寶三載，令民十八以上為中男，二十三以上成丁。杜詩「府帖昨夜下，次選中男行」，即此也。<br/>
　　唐之東都，即周之王城，今為河南府。</small><br/>
　　肥男有母送，瘦男獨伶<small about="#mwt16" typeof="mw:Transclusion">音零</small>俜<small about="#mwt17" typeof="mw:Transclusion">普兵切</small>。白水暮東流，青山猶<small about="#mwt18" typeof="mw:Transclusion">一作聞</small>哭聲。莫自使眼枯，收汝淚縱<small about="#mwt19" typeof="mw:Transclusion">平聲</small>横。眼枯即<small about="#mwt20" typeof="mw:Transclusion">一作却</small>見骨，天地終無情。<br/>
　　<small about="#mwt21" typeof="mw:Transclusion">此於臨行時作悲憫之語。　白水流，比行者。青山哭，指居者。　<span class="book-name">杜臆</span>：就中男内，看他或瘦或肥，有母無母，及同行送行之人，一齊俱哭，而以哭聲二字括之，何等筆力。下不言朝廷而言天地，諱之也。<br/>
　　肥男瘦男，用後漢趙孝語，詳見八卷。<br/>
　　古樂府<span class="book-name">猛虎行</span>：少年惶且怖，伶俜到他鄉。潘岳<span class="book-name">寡婦賦</span>：少伶俜而偏孤。<br/>
　　劉楨詩：汎汎東流水。<br/>
　　阮籍詩：北望青山阿。<br/>
　　眼枯，淚竭也。<span class="book-name">韓非子</span>：卞和哭於楚山之下，泣盡而繼之以血。<br/>
　　<span class="book-name">晉書</span>：郭文曰：情由憶生，不憶故無情。</small><br/>
　　我軍取<small about="#mwt22" typeof="mw:Transclusion">一作至，一作收</small>相<small about="#mwt23" typeof="mw:Transclusion">去聲</small>州，日夕望其平。豈意賊難料<small about="#mwt24" typeof="mw:Transclusion">平聲</small>，歸軍星散營。就糧近故壘，練卒依舊京。掘壕不到水，牧<small about="#mwt25" typeof="mw:Transclusion">一作看</small>馬役亦輕。況乃王師順，撫養甚分明。送行勿泣血<small about="#mwt26" typeof="mw:Transclusion">一作垂泣</small>，僕射<small about="#mwt27" typeof="mw:Transclusion">如字，不音夜</small>如父兄。<br/>
　　<small about="#mwt28" typeof="mw:Transclusion">此為送行者作寬慰之語。　前軍潰散，後軍繼行，恐人心惶懼。曰就糧，見有食也。曰練卒，非臨陣也。曰掘壕牧馬，見役無險也。且師順則可制勝，撫養則能優恤，俱説得愷至動情。　<span class="book-name">杜臆</span>：此不言軍敗而云歸軍，亦諱之也。子儀時已進中書令，而仍稱舊官，蓋功著於僕射，而御士素寬，此就其易曉者以安之也。　此章前二段各八句，後段十二句收。<br/>
　　<span class="book-name">春秋運斗樞</span>：璇樞星散。　<span class="book-name">通鑑</span>：九節度圍鄴城，自冬涉春，慶緒食盡，克在朝夕。而諸軍既無統帥，城久不下，上下解體。思明自魏州引兵趨鄴，每營選精騎五百，日於城下抄掠，諸軍樵采甚難，乏食思潰。三月，戰於安陽河北，大風晝晦，官軍潰而南，賊潰而北，子儀以朔方軍斷河陽橋，保東京，築南北兩城而守之。<br/>
　　盧注：時子儀尚有軍糧六七萬石，故曰就糧。　魏明帝詩：飲觀故壘處。<br/>
　　<span class="book-name">吳越春秋</span>：揀練士卒。　舊京，謂東都。陶潛詩：平生去舊京。<br/>
　　壕，城下池也。<br/>
　　<span class="book-name">易</span>：泣血漣如。<br/>
　　<span class="book-name">漢志·百官表</span>：僕射，秦官，自侍中、尚書、博士郎皆有。古者重武官，有射以督課之。應劭曰：僕，主也。　<span class="book-name">通典</span>：唐左右二僕射，本副尚書令，自尚書令廢，僕射為宰相。<span class="date" title="713年">開元元年</span>改為左右丞相，從二品，<span class="date" title="742年">天寶元年</span>復舊。　<span class="book-name">淮南子·兵略</span>：上視下如子，則下視上如父。上視下如弟，則下視上如兄。　王應麟曰：<span class="book-name">毛詩</span>：「雖則如燬，父母孔邇」，此云「僕射如父兄」，意正近之。</small><br/>
　　<small about="#mwt30" typeof="mw:Transclusion">張綖曰：凡公此等詩，不專是刺，蓋兵者凶器，聖人不得已而用之，故可已而不已者，則刺之，不得已而用者，則慰之哀之。若<span class="book-name">兵車行</span>、前後<span class="book-name">出塞</span>之類，皆刺也，此可已而不已者也。若夫<span class="book-name">新安吏</span>之類，則慰也。<span class="book-name">石壕吏</span>之類，則哀也，此不得已而用之者也。然天子有道，守在四夷，則所以慰哀之者，是亦刺也。<br/>
　　陸時雍曰：少陵五古，材力作用，本之漢魏居多。第出手稍鈍，苦雕細琢，降為唐音。夫一往而至者，情也。必然必不然者，意也。意死而情活，意迹而情神，意近而情遠，意偽而情真，情意之分，古今所由判矣。少陵精矣、刻矣、高矣、卓矣，然而未齊於古人者，以意勝也。假令以<span class="book-name">古詩十九首</span>與少陵作，便是首首皆意，假令以<span class="book-name">新安</span>、<span class="book-name">石壕</span>諸什與古人作，便首首皆有神往神來，不知而自至之妙。</small><br/>
　　<span id="tong_guan_li-n1024" about="#mwt31" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#tong_guan_li-n1024" class="mw-selflink-fragment">潼關吏</a></span><br/>
　　<small about="#mwt32" typeof="mw:Transclusion">此因相州大敗，故修潼關以備寇。　<span class="book-name">雍錄</span>：潼關，在華州華陰縣東北，關西一里有潼水，因以為名。錢箋：前哥舒翰軍敗，引騎絕河還營至潼津，收散卒，即關西之潼水也。按：潼關在秦函各關之西。</small><br/>
　　士卒何草草，築城潼關道。大城鐵不如，小城萬丈餘。<br/>
　　<small about="#mwt33" typeof="mw:Transclusion">此敘修築潼關。　鐵不如，言其堅。萬丈餘，言其高。小城跨山，故尤見其高也。起二句，拈皓韻。此下，魚、虞兼用。<br/>
　　<span class="book-name">詩</span>：勞人草草。注：草草，勞苦貌。<br/>
　　<span class="book-name">世説</span>：若湯池鐵城，無可攻之勢。</small><br/>
　　借問潼關吏，修關<small about="#mwt34" typeof="mw:Transclusion">一作築城</small>還備胡。要<small about="#mwt35" typeof="mw:Transclusion">一遥切</small>我下<small about="#mwt36" typeof="mw:Transclusion">去聲</small>馬行，為<small about="#mwt37" typeof="mw:Transclusion">去聲</small>我指山隅。連雲列戰格，飛鳥不能踰。<br/>
　　<small about="#mwt37_2" typeof="mw:Transclusion">此記關勢之險。修關一句，公問詞。連雲以下，吏答詞。<br/>
　　<span class="book-name">史記·項羽紀</span>：乃令騎皆下馬步行。<br/>
　　庾信詩：愁氣連雲。　戰格，即戰柵，所以捍敵者。<br/>
　　<span class="book-name">易</span>：飛鳥遺之音。　</small><br/>
　　胡來但自守，豈復<small about="#mwt38" typeof="mw:Transclusion">扶又切</small>憂西都。丈<small about="#mwt39" typeof="mw:Transclusion">一作大</small>人視要處，窄<small about="#mwt40" typeof="mw:Transclusion">一作穿</small>狹容單車。艱難奮長戟，萬<small about="#mwt41" typeof="mw:Transclusion">吴作于</small>古用一夫。<br/>
　　<small about="#mwt42" typeof="mw:Transclusion">此言關險可守。容單車，彼不能攻。用一夫，此足以拒。<br/>
　　<span class="book-name">韓信傳</span>：「<span title="今井陘之道，車不得方軌，騎不得成列" class="sectional">車不得方軌，不得成列</span>。」所謂單車也。李陵書：足下以單車之使。<br/>
　　<span class="book-name">漢書</span>：厲長戟勁弩之械。<br/>
　　<span class="book-name">蜀都賦</span>：一夫守隘，萬夫莫向。</small><br/>
　　哀哉桃林戰，百萬化為魚。請囑防關將<small about="#mwt43" typeof="mw:Transclusion">去聲</small>，慎勿<small about="#mwt44" typeof="mw:Transclusion">一作莫</small>學哥舒。<br/>
　　<small about="#mwt45" typeof="mw:Transclusion">末乃答吏之語，見守關貴乎得人也。　此章首尾各四句，中段十二句。<br/>
　　<span class="book-name">三秦記</span>：桃林塞在長安東四百里。<span class="book-name">元和郡國志</span>：桃林塞，自靈寶縣以西至潼關皆是。閻若璩曰：<span class="book-name">通典</span>：潼關，即左氏桃林塞，若秦之函谷關。其地在漢弘農郡弘農縣，即今陝西靈寶縣界。武帝元鼎三年，徙於新安縣界。獻帝時，曹操破馬超於潼關，乃移置者。舊胃唐始於其地立關，非也。<br/>
　　<span class="book-name">光武紀</span>：赤眉在河東，但決水灌之，百萬之衆可使為魚。<br/>
　　<span class="book-name">哥舒翰傳</span>：翰率兵出關，次靈寶縣之西原，為賊所乘，自相踐蹂，墜黄河死者數萬人。</small><br/>
　　<small about="#mwt46" typeof="mw:Transclusion">盧元昌曰：祿山初反，哥舒翰守潼關，相持半載餘，賊兵衝突襄鄧間，卒不敢窺關，則守之明效也。時李郭亦力持此議，祿山苦之，謂嚴莊曰：「今守潼關，兵不能進」，是守關而賊可坐困。向使國忠之奏不行，中使之命不促，堅壁固守，長安可保無恙。此詩眼目，在「胡來但自守」一句，其云「修關還備胡」，是歎焦頭爛額後，為曲突徙薪計也。<br/>
　　王嗣奭：<span class="book-name">杜臆</span>曰：潼關之敗，由楊國忠促戰所致，罪不在哥舒，當時只少一死耳。公特借翰以戒後人，非專歸獄於哥舒也。<br/>
　　閻若璩曰：<span class="book-name">錢箋</span>引程大昌云：<span class="book-name">西征賦</span>「溯黃卷以濟潼」，至唐始於其地立關。余讀此失笑，彼獨不記<span class="book-name">後出師表</span>「殆死潼關」語乎。<span class="book-name">通典</span>華陰縣注云：縣有潼關，即左氏桃林塞，若秦之函谷關，在漢弘農郡弘農縣，即今陝郡靈寶縣界。漢武帝元鼎三年徙於新安縣界。至後漢獻帝初平元年，董卓脅帝西幸，入函谷關。自此以前，其關並在新安。其後二十一年，為建安十六年，曹公破馬超於潼關，乃中間徙於今所耳。國之巨防，不為細事，史官闕載，斯亦失之。此條前注刪節太略，今仍錄原文。</small><br/>
　　<span id="shi_hao_li-n1025" about="#mwt47" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#shi_hao_li-n1025" class="mw-selflink-fragment">石壕吏</a></span><br/>
　　<small about="#mwt48" typeof="mw:Transclusion">王應麟曰：石壕，蓋陜州陜縣之石壕鎮也。地志云：石壕鎮，本崤縣，後魏置，<span class="date" title="640年">貞觀十四年</span>改名硤石縣。<span class="book-name">一統志</span>：石壕在今陜州城東七十里。錢箋：卞圜曰：石壕，陝東戍，其地在新安西。石壕，即石崤也。按：崤在弘農澠池西北，貞觀八年，移崤縣於安陽城，在硤城西四十里。謂石壕即石崤，誤矣。夢弼云：石壕，在邠州宜祿縣。尤為無稽，且非自東都往來道也。</small><br/>
　　暮投石壕村<small about="#mwt50" typeof="mw:Transclusion">叶音春</small>，有吏夜捉人。老翁踰牆走，老婦出看<small about="#mwt51" typeof="mw:Transclusion">平聲</small>門<small about="#mwt52" typeof="mw:Transclusion">蘇潤公本作出看門，叶音民，一作門看，海鹽劉氏本作門首</small>。<br/>
　　<small about="#mwt49" typeof="mw:Transclusion">首敘征役驅迫之苦。　此詩各四句轉韻，「村」「人」與「門」叶，古入真韻。白樂天<span class="book-name">北村</span>詩「晨遊紫峰閣，暮宿山下村。村老見予喜，為予開一樽」，村叶七倫切，樽叶踪倫切。<span class="book-name">國風</span>：出自北門，憂心殷殷。荀卿<span class="book-name">賦篇</span>：往來惛憊，通於大神，出入其極，莫知其門。「門」俱叶眉貧切。劉氏作出門首，是村與人叶，走與首叶也。以下文例之，不宜兩句換韻。舊本作「出門看」，與人字相叶，人讀如延切，本劉向<span class="book-name">列女頌</span>。看讀丘虔切，本吳邁遠<span class="book-name">長相思</span>詩。依此，則人看可叶，而村字未合，與下文亦不相符。　謝靈運詩：暝投剡中宿。<br/>
　　陶潛詩：區區諸老翁。　<span class="book-name">戰國策</span>：曾子之母，投杼踰牆而走。<br/>
　　又：老婦必唾其面。　王羲之帖：但思今婦必門首有出。　樂府<span class="book-name">東門行</span>：投劍出門去。　看門，守門也。</small><br/>
　　吏呼一何怒<small about="#mwt53" typeof="mw:Transclusion">上聲</small>，婦啼一何苦。聽婦前致詞，三男鄴城戍<small about="#mwt54" typeof="mw:Transclusion">叶上聲</small>。一男附書至<small about="#mwt55" typeof="mw:Transclusion">一作到</small>，二男新戰死。存<small about="#mwt56" typeof="mw:Transclusion">一作在</small>者且<small about="#mwt57" typeof="mw:Transclusion">一作是</small>偷生，死者長已矣。<br/>
　　<small about="#mwt58" typeof="mw:Transclusion">二段，備述老婦訴吏之詞，公蓋宿於其家也。至音止，與死相叶。　三男以下，言行者之慘。　梁昭明太子疏：吏一呼門，動為民蠹。　<span class="book-name">孫子</span>：吏怒者，倦也。<br/>
　　<span class="book-name">陌上桑</span>：羅敷前致詞。<br/>
　　<span class="book-name">舊書</span>：<span class="date" title="618年">武德元年</span>，以魏郡置相州。<span class="date" title="742年">天寶元年</span>改為鄴郡，<span class="date" title="758年">乾元元年</span>復為相州，二年又為鄴城。<br/>
　　新戰死，指鄴城之敗。<span class="book-name">史記·平原君傳</span>：李同戰死。<br/>
　　李陵書：陵豈偷生之士。<br/>
　　蔡琰曲：死當埋骨兮長已矣。</small><br/>
　　室中更無人，惟<small about="#mwt59" typeof="mw:Transclusion"><span class="book-name">文粹</span>作所</small>有乳下孫。有孫<small about="#mwt60" typeof="mw:Transclusion">陳浩然本作孫有</small>母未去，出入<small about="#mwt61" typeof="mw:Transclusion">一作更</small>無完裙<small about="#mwt62" typeof="mw:Transclusion">一云：孫母未便出，見吏無完裙</small>。老嫗力雖衰，請從吏夜歸。急應河陽役，猶得備晨炊。<br/>
　　<small about="#mwt63" typeof="mw:Transclusion">室中以下，言居者之苦。衰音催，與歸相叶。新安吏驅民守東都，石壕吏驅民守河陽也。<br/>
　　賈克詩：室中是阿誰。　<span class="book-name">易</span>：闃其無人。<br/>
　　<span class="book-name">史記</span>：李同曰：「邯鄲之民，褐衣不完」。<br/>
　　又<span class="book-name">高帝紀</span>：有一老嫗夜哭。<span class="book-name">説文</span>：嫗，母也。<br/>
　　<span class="book-name">唐書</span>：河陽縣，屬孟州，今改為孟縣。按<span class="book-name">春秋</span>「天王狩於河陽」，即此地。周武王會諸侯於孟津，亦即其地。　子儀兵既潰，用都虞候張用濟策，守河陽。七月，李光弼代。<br/>
　　<span class="book-name">史記</span>：亭長妻晨炊蓐食。</small><br/>
　　夜久語聲絕，如聞泣幽咽<small about="#mwt64" typeof="mw:Transclusion">入聲</small>。天明登前途，獨與老翁别。<br/>
　　<small about="#mwt65" typeof="mw:Transclusion">末結老翁潛歸之狀。　婦随吏訴官，故其媳泣聲。吏驅婦夜去，故其夫曉回。前途别，乃公與之别，非婦與翁别也。　此章首尾各四句，中二段各八句。<br/>
　　梁簡文<span class="book-name">燭賦</span>：夜久唯煩鋏。<br/>
　　古歌：鳴聲幽咽。<br/>
　　<span class="book-name">史記·李廣傳</span>：至天明自便。　陶潛詩：歸子念前途。<br/>
　　陸時雍曰：其事何長，其言何簡。吏呼二語，便當數十言，文章家所云要會，以去形而得情，去情而得神故也。<br/>
　　王嗣奭曰：夜促夜去，何其急也。此婦倉卒之際，既脱其夫，仍免其身，具此智謀膽略，真可謂女中丈夫。而公詩詳述之，已洞知其意中曲折矣。　又云：前後六詩，一韻到底，俱用沈韻，惟此章換韻，且用古韻。<br/>
　　按：古者，有兄弟，始遣一人從軍。今驅盡壯丁，及於老弱，詩云三男戍，二男死，孫方乳，媳無裙，翁踰牆，婦夜往。一家之中，父子兄弟，祖孫姑媳，慘酷至此，民不聊生，極矣，當時唐祚亦岌岌乎哉。</small><br/>
　　<span id="xin_hun_bie-n1029" about="#mwt67" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#xin_hun_bie-n1029" class="mw-selflink-fragment">新婚别</a></span><br/>
　　<small about="#mwt68" typeof="mw:Transclusion">真德秀曰：先王之政，新有婚者，期不役政。此其所怨，盡其常分，而能不越禮義。　<span class="book-name">詩</span>：宴爾新婚。　黄生注：此下三題相似，獨新婚之婦，起難設辭，故特用比興發端。</small><br/>
　　兔絲附蓬麻，引蔓故<small about="#mwt70" typeof="mw:Transclusion">一作固</small>不長。嫁女與征夫，不如棄路傍。<br/>
　　<small about="#mwt71" typeof="mw:Transclusion"><span class="book-name">杜臆</span>：通篇作新人語，起用比意，逼真古樂府，是<span class="book-name">三百篇</span>興體。<br/>
　　<span class="book-name">爾雅</span>：唐、蒙、女蘿、兔絲。釋曰：唐也、蒙也、女蘿也、兔絲也，一物而四名。朱注：按諸家<span class="book-name">本草</span>：兔絲並無女蘿之名，惟松蘿一名女蘿。陸機<span class="book-name">詩疏</span>：兔絲，蔓生草上，黄赤如金。松蘿，蔓延松上，生枝正青。陸佃<span class="book-name">埤雅</span>：在水為女蘿，在草為兔絲。可証二者同類而有别。古詩：與君為新婚，兔絲附女蘿。李善注：古今方俗，名草不同，然是異草，故曰附。此解甚明。　<span class="book-name">荀子</span>：蓬生麻中，不扶而直。<br/>
　　<span class="book-name">史記</span>：秦楚娶婦嫁女，長為兄弟之國。　<span class="book-name">詩</span>：征夫遑止。<br/>
　　劉公幹詩：從者盈路傍。</small><br/>
　　結髮為妻子<small about="#mwt72" typeof="mw:Transclusion">樊作君妻</small>，席不煖君床。暮婚晨告别，無乃太匆忙。君行雖<small about="#mwt73" typeof="mw:Transclusion">一作既</small>不遠，守邊赴<small about="#mwt74" typeof="mw:Transclusion">一作戍</small>河陽。妾身未分明，何以拜姑嫜。<br/>
　　<small about="#mwt75" typeof="mw:Transclusion">此敘初婚惜别，語意含羞。<br/>
　　蘇武詩：結髮為夫婦，恩愛兩不疑。李善注：結髮始成人也，謂男年二十，女年十五，取笄冠之義也。顧炎武<span class="book-name">日知錄</span>曰：俗稱妻為妻子，此不典之言，然亦有所自。<span class="book-name">韓非子</span>：鄭縣人卜子，使其妻為袴，曰象吾故袴，妻子因毁新，令如故袴。杜詩本此。<br/>
　　<span class="book-name">文子</span>：孔無席煖。<span class="book-name">世説</span>：武王式商容之閭，席不暇煖。<br/>
　　<span class="book-name">白虎通</span>：昏時行禮，故曰婚。　陸機詩序：悼心告别。<br/>
　　張華詩：無乃違其情。<br/>
　　沈約詩：知君行之未極。　<span class="book-name">詩</span>：征夫不遠。<br/>
　　<span class="book-name">史記</span>：蒙恬曰：臣將三十萬衆以守邊。<br/>
　　謝朓詩：況乃妾身輕。　<span class="book-name">獨曲歌</span>：分明不可得。<br/>
　　<span class="book-name">漢書·廣川王傳</span>：背尊章，嫖以忽。師古曰：尊章，謂舅姑也，章與嫜通。陳琳詩：善事新姑嫜。　夢弼曰：婦人嫁三日，告廟上墳，謂之成婚。婚禮既明，然後稱姑嫜。今嫁，未成婚而别，故曰未分明云云。陸時雍曰：妾身二句，建安中亦無此深至語。</small><br/>
　　父母養我時，日<small about="#mwt77" typeof="mw:Transclusion">一作月</small>夜令<small about="#mwt78" typeof="mw:Transclusion">平聲</small>我藏。生女有所歸，雞狗<small about="#mwt79" typeof="mw:Transclusion">一作犬</small>亦得<small about="#mwt80" typeof="mw:Transclusion">一作相</small>將。君今生死地<small about="#mwt81" typeof="mw:Transclusion"><span class="book-name">杜臆</span>作生死地，陳浩然作死生地，一作今往死地，一作生往死地</small>，沉痛迫中腸。誓欲隨君去<small about="#mwt82" typeof="mw:Transclusion">一作往</small>，形勢反蒼黄。<br/>
　　<small about="#mwt83" typeof="mw:Transclusion">此臆前後情事，詞旨惨切。<br/>
　　<span class="book-name">詩</span>：父兮生我，母兮鞠我。<br/>
　　又：乃生女子。　<span class="book-name">禮運</span>：男有分，女有歸。　<span class="book-name">穀梁傳</span>：婦人之義，謂嫁曰歸。<br/>
　　<span class="book-name">史記</span>：雞狗之聲相聞。<span class="book-name">淮南子</span>：令雞司晨，令狗守夜。按：嫁時將雞狗以往，欲為室家久長計也。　古樂府有<span class="book-name">鳳將雛</span>。<span class="book-name">漢書注</span>：顏師古曰：將，謂領帥其羣。<br/>
　　<span class="book-name">杜臆</span>：「君今生死地」，妙有餘思，或作「往死地」語，便直致。<span class="book-name">孫子</span>：生死之地。<br/>
　　謝靈運詩：沉痛結中腸。<br/>
　　<span class="book-name">史記·范睢傳</span>：形勢不能有也。<span class="book-name">洛陽伽藍記</span>：色雜蒼黄。<span class="book-name">北山移文</span>：蒼黄反覆。</small><br/>
　　勿為<small about="#mwt84" typeof="mw:Transclusion">去聲，一作改</small>新婚念，努力事戎行<small about="#mwt85" typeof="mw:Transclusion">音杭</small>。婦人在軍中，兵氣恐不揚。自嗟貧家女，久致<small about="#mwt86" typeof="mw:Transclusion">一作致此</small>羅襦裳。羅襦不復<small about="#mwt87" typeof="mw:Transclusion">扶又切</small>施，對君洗紅妝。<br/>
　　<small about="#mwt88" typeof="mw:Transclusion">上二段夫婦分離，愁緒萬端，此發乎人情者也。此一段既勉其夫，且復自勵，乃止乎禮義者也。<br/>
　　蘇武詩：努力愛春華。　<span class="book-name">左傳</span>：下臣不幸，屬當戎行。<br/>
　　<span class="book-name">李陵傳</span>：我士氣少衰，而鼓不起者，何也，軍中豈有女子乎。搜得，皆斬之。<br/>
　　<span class="book-name">後漢·方術傳</span>：京師當有兵氣。<br/>
　　<span class="book-name">史記</span>：貧人女與富人女會績。<br/>
　　<span class="book-name">周禮</span>：羅氏，蜡則作羅襦。注：襦，細密之羅，當作繻。<span class="book-name">滑稽傳</span>：羅襦襟解，微聞薌澤。<span class="book-name">説文</span>：襦，短衣也。<br/>
　　何遜詩：輕扇掩紅妝。　<span class="book-name">杜臆</span>：洗紅妝，加對君二字，可涕。</small><br/>
　　仰視百鳥飛，大小必雙翔。人事<small about="#mwt90" typeof="mw:Transclusion">一作生</small>多錯迕，與君永相望<small about="#mwt91" typeof="mw:Transclusion">平聲</small>。<br/>
　　<small about="#mwt92" typeof="mw:Transclusion">末用比意收，終望夫婦之相聚也。　此章起結各四句，中三段各八句。<br/>
　　陸機詩：百鳥互相和。<br/>
　　<span class="book-name">左傳</span>：施氏婦曰：鳥獸猶不失儷。<br/>
　　<span class="book-name">關尹子</span>：人事錯錯然。　宋玉<span class="book-name">風賦</span>：迴穴錯迕。注：錯雜交迕也。<br/>
　　蔡琰<span class="book-name">笳曲</span>：我與兒兮各一方，日東月西兮徒相望。<br/>
　　陳琳<span class="book-name">飲馬長城窟行</span>設為問答，此<span class="book-name">三吏</span>、<span class="book-name">三别</span>諸篇所自來也。而<span class="book-name">新婚</span>一章，敘室家離别之情，及夫婦始終之分，全祖樂府遺意，而沉痛更為過之。<br/>
　　此詩君字凡七見，君妻君床，聚之暫也。君行君往，别之速也。随君，情之切也。對君，意之傷也。與君永望，志之貞且堅也。頻頻呼君，幾於一聲一淚。<br/>
　　盧元昌曰：嗚呼，亂不廢禮，禮必順情，先王之制也。況民生有欲，莫大於婚，既棄其禮，又怫其情，至於暮婚晨别，是何等時事。<span class="book-name">東山</span>零雨篇云：「其新孔嘉，其舊如之何」，先王曲體人情如此。詠公此詩，益念范氏人道<span title="范文正集·帝王好尚論" class="source">使民</span>之説。<br/>
　　王嗣奭曰：此代為婦人語，而揣摩以發其隐情，暮婚晨告别，是詩柄。篇中有極細心語，如「妾身未分明」二句，「婦人在軍中」二句是也。有極大綱常語，如「勿為新婚念」二句，「羅襦不復施」三句是也。真<span class="book-name">三百篇</span>嫡裔。<br/>
　　羅大經曰：<span class="book-name">國風</span>「豈無膏沐，誰適為容」，蓋古之婦人，夫不在家，則不為容飾，此遠嫌防微之意也。杜詩「羅襦不復施，對君洗紅妝」，尤可悲矣。<span class="book-name">國風</span>之後，唯杜陵不可及者，此類是也。<br/>
　　黄生曰：<span class="book-name">新安吏</span>以下，述當時征戍之苦，其源出于變風、變雅，而植體于蘇李曹劉之間。</small><br/>
　　<span id="chui_lao_bie-n1031" about="#mwt93" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#chui_lao_bie-n1031" class="mw-selflink-fragment">垂老别</a></span><br/>
　　<small about="#mwt94" typeof="mw:Transclusion">蔡邕<span class="book-name">房楨碑</span>：享年垂老。</small><br/>
　　四郊未寧静，垂老<small about="#mwt96" typeof="mw:Transclusion">一作死</small>不得安。子孫陣亡盡，焉<small about="#mwt97" typeof="mw:Transclusion">於虔切</small>用身獨完。<br/>
　　<small about="#mwt98" typeof="mw:Transclusion">通篇皆作老人語，首為垂老從戎而歎也。<br/>
　　<span class="book-name">記</span>：四郊多壘。注：四郊者，王城之外四面，近郊五十里，遠郊百里。　<span class="book-name">吳志</span>：顧雍討除寇賊，郡界寧静。<br/>
　　<span class="book-name">詩</span>：子孫千億。</small><br/>
　　投杖出門去，同行為<small about="#mwt99" typeof="mw:Transclusion">去聲</small>辛酸。幸有牙齒存<small about="#mwt100" typeof="mw:Transclusion">一作好</small>，所悲骨髓<small about="#mwt101" typeof="mw:Transclusion">一作肉</small>乾<small about="#mwt102" typeof="mw:Transclusion">音干</small>。男兒既介胄，長揖别上官。<br/>
　　<small about="#mwt103" typeof="mw:Transclusion">此敘出門時慷慨前往之狀，乃答同行者。<br/>
　　<span class="book-name">記</span>：子夏投其杖而拜。　阮籍詩：驅車出門去。<br/>
　　<span class="book-name">詩</span>：携手同行。　阮詩：悽愴懷辛酸。<br/>
　　魏文帝詩：狂顧動牙齒。<br/>
　　<span class="book-name">史記</span>：秦父兄怨此三人，痛入骨髓。<br/>
　　陳琳詩：男兒寧當格鬬死。　介胄長揖，猶帶倔强意氣。<span class="book-name">漢·周亞夫傳</span>：亞夫持兵揖曰：介胄之士不拜。又：<span class="book-name">酈食其傳</span>：長揖不拜。<br/>
　　嵇康書：揖拜上官。</small><br/>
　　老妻卧路啼，歲暮衣裳單。孰知是死别，且復<small about="#mwt105" typeof="mw:Transclusion">去聲</small>傷其寒。此去必不歸，還聞勸加餐。<br/>
　　<small about="#mwt106" typeof="mw:Transclusion">此敘臨别時夫婦繾綣之情，乃對其妻者。　夫傷妻寒，妻勸夫餐，皆永訣之詞。<br/>
　　<span class="book-name">吳越春秋</span>：越王令壯者無娶老妻。<br/>
　　張協詩：歲暮懷百憂。　沈約詩：惟見恩義重，豈覺衣裳單。<br/>
　　<span class="book-name">焦仲卿妻</span>詩：生人作死别，恨恨那可論。<br/>
　　<span class="book-name">史記·范雎傳</span>：須賈曰：范叔一寒如此哉。<br/>
　　又：<span class="book-name">吳起傳</span>：其母死，起終不歸。<br/>
　　古樂府：棄捐不復道，努力加餐飯。</small><br/>
　　土門壁甚堅，杏園度亦難。勢異鄴城下，縱死時猶<small about="#mwt107" typeof="mw:Transclusion">晉作獨</small>寬。人生有離合，豈擇衰老<small about="#mwt108" typeof="mw:Transclusion">一作盛</small>端。憶昔少<small about="#mwt109" typeof="mw:Transclusion">去聲</small>壯日，遲迴竟長嘆<small about="#mwt110" typeof="mw:Transclusion">平聲</small>。<br/>
　　<small about="#mwt111" typeof="mw:Transclusion">此慰妻而兼為自解之詞。　上四言此行不至死亡，下四言離合莫非定數。　盧注：鄴城之役，賊為主，我為客。土門杏園之守，我為主，賊為客也，勞逸不同，故曰勢異。　遠注：離合之端，豈因衰老而免，特身非少壯，不覺遲迴耳。<br/>
　　<span class="book-name">唐書</span>：鎮州獲鹿縣有土門關，即舊井陘關。<span class="book-name">元和郡縣志</span>：恒州有井陘縣井陘口，今名土門口，在獲鹿縣西南十里，即太行入陘之第五陘也。<span class="book-name">安祿山傳</span>：李光弼出土門，救常山郡。<br/>
　　<span class="book-name">九域志</span>：衛州汲縣有杏園鎮。<span class="book-name">舊唐書</span>：郭子儀自杏園渡河，圍衛州。　朱注：時子儀光弼相繼守河陽，土門、杏園皆在河北，故須嚴備。舊注謬極。<br/>
　　<span class="book-name">楚辭</span>：固人命兮有當，孰離合兮可為。<br/>
　　<span class="book-name">列子</span>：其在少壯，則血氣飄溢。<br/>
　　鮑照詩：臨路獨遲迴。注：張銑曰：遲迴，不行貌。　蘇武詩：握手一長歎。</small><br/>
　　萬國盡征戍<small about="#mwt113" typeof="mw:Transclusion">一云東征</small>，烽火被岡巒。積屍草木腥，流血川原丹。何鄉為樂<small about="#mwt114" typeof="mw:Transclusion">音洛</small>土，安敢尚盤桓。棄絕蓬室居，塌然摧肺肝。<br/>
　　<small about="#mwt115" typeof="mw:Transclusion">此傷亂而激為奮身之語。　言與其遭亂而死，不如討賊而亡，毅然有敵愾勤王之義。　前云遲迴之歎，尚以年邁自憐。此云安敢盤桓，不復以身家為念矣。　此章四句起，前二段各六句，後二段各八句。<br/>
　　<span class="book-name">孝經</span>：得萬國之歡心。　陳後主詩：關山征戍何時極。<br/>
　　<span class="book-name">史·李牧傳</span>：謹烽火，多間諜。　<span class="book-name">蜀都賦</span>：岡巒糾紛。<br/>
　　<span class="book-name">漢書·梅福傳</span>：積屍暴骨。<br/>
　　<span class="book-name">史記</span>：白起北坑馬服，流血成川，沸聲若雷。張華<span class="book-name">遊獵篇</span>：流血丹中原。釋洪偃詩：川原多舊跡。<br/>
　　曹植詩：門有萬里客，問是何鄉人。<br/>
　　<span class="book-name">詩</span>：適彼樂土。　<span class="book-name">易</span>：盤桓，利居貞。注：盤桓，難進之貌。<br/>
　　<span class="book-name">列子</span>：北宫子庇其蓬室，若廣厦之陰。曹植詩：顧念蓬室士。<br/>
　　尹伯奇<span class="book-name">履霜操</span>：孤息别離兮摧肺肝。曹植詩：哀哉傷肺肝。</small><br/>
　　<small about="#mwt116" typeof="mw:Transclusion">盧元昌曰：<span class="book-name">周禮</span>：鄉大夫之職，辯其所任者，其老者皆舍。勾踐伐吳，有父母耆老無昆弟者，皆遣歸。魏公子無忌救趙，亦令獨子無兄弟者，皆歸養。子孫亡盡，老者從戎，如<span class="book-name">垂老别</span>者，亦可傷矣。</small><br/>
　　<small about="#mwt117" typeof="mw:Transclusion">胡夏客曰：<span class="book-name">新安</span>、<span class="book-name">石壕</span>、<span class="book-name">新婚</span>、<span class="book-name">垂老</span>諸詩，述軍興之調發，寫民情之怨哀，詳矣，然作者之意，又不止此。國家不幸多事，猶幸有繕兵中興之主，上能用其民，下能應其命，至殺身棄家不顧，以成一時恢復之功，故娓娓言之，義合風雅，不為誹謗耳。若勢極危亡，一人束手，四海離心，則不可道已。</small><br/>
　　<span id="wu_jia_bie-n1033" about="#mwt118" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#wu_jia_bie-n1033" class="mw-selflink-fragment">無家别</a></span><br/>
　　<small about="#mwt119" typeof="mw:Transclusion"><span class="book-name">詩</span>：樂子之無家。黄生注：詩言内顧，無妻也。言永痛，無母也。母亡妻去，曲盡無家之慘。</small><br/>
　　寂寞天寶後，園廬但蒿藜。我里百<small about="#mwt120" typeof="mw:Transclusion">一作萬</small>餘家，世亂各東西。存者無消息，死者為<small about="#mwt121" typeof="mw:Transclusion">一作委</small>塵泥。賤子因陣敗，歸來尋舊<small about="#mwt122" typeof="mw:Transclusion">一作故</small>蹊。<br/>
　　<small about="#mwt123" typeof="mw:Transclusion">通章代為征人之語。首言亂後歸鄉，景情並敘。<br/>
　　謝朓詩：寂寞市朝變。<br/>
　　<span class="book-name">前漢·郊祀志</span>：嘉禾不生，蓬蒿藜莠茂焉。<br/>
　　謝朓牋：岐路東西，或以嗚悒。<br/>
　　薛道衡詩：一去無消息。<br/>
　　鮑照詩：賤子歌一言。　敗歸，謂鄴城之敗。</small><br/>
　　久行見空巷<small about="#mwt124" typeof="mw:Transclusion">一作室</small>，日瘦氣慘悽。但對狐與狸，豎毛怒我啼。四鄰何所有，一二老寡妻。宿鳥戀本枝，安辭且窮棲。方春獨荷<small about="#mwt125" typeof="mw:Transclusion">去聲</small>鋤，日暮還灌畦。縣吏<small about="#mwt126" typeof="mw:Transclusion">一作令</small>知我至，召令<small about="#mwt127" typeof="mw:Transclusion">平聲</small>習鼓鞞。<br/>
　　<small about="#mwt128" typeof="mw:Transclusion">此段敘事，言歸而無家也。　上六説故里荒凉之狀，下六説暫歸旋役之苦。<br/>
　　日瘦，謂日色無光，氣象慘悽。　<span class="book-name">前漢·劉向傳</span>：寒日青無光。　<span class="book-name">楚辭</span>：霜露惨悽而交下。<br/>
　　<span class="book-name">本草</span>：狐形似狸而黄，善能為魅。<br/>
　　<span class="book-name">記</span>：修其班制，以與四鄰交。<br/>
　　<span class="book-name">漢書·元后傳</span>：漢家老寡婦，旦暮且死。潘岳<span class="book-name">關中記</span>：夫行妻寡。<br/>
　　洙曰：人情之戀故鄉，猶鳥之戀本枝，雖窮棲且安辭矣。　<span class="book-name">獨曲歌</span>：宿鳥縱横飛。<br/>
　　江淹詩：雖有荷鋤倦。<br/>
　　顏延之<span class="book-name">陶徵士誄</span>：灌畦鬻蔬，為供魚菽之祭。<span class="book-name">説文</span>：田五十畝為畦。<br/>
　　<span class="book-name">記</span>：君子聽鼓鼙，則思將帥之臣。<span class="book-name">說文</span>：鼓，騎鼓也。鼙，與鞞同。</small><br/>
　　雖從本州役，内顧無所攜。近行止一身，遠去終轉迷。家鄉既盪盡，遠近理亦齊。永痛長病母，五年委溝谿。生我不得力，終身兩酸嘶。人生無家别，何以為蒸黎。<br/>
　　<small about="#mwt129" typeof="mw:Transclusion">此段敘情，言無家又别也。　上六傷隻身之莫依，下六痛親亡之不見。　上章結出報國之忠，此章結出思親之孝，俱有關於大倫。　杜詩有數句疊用開闔者，如云從役本州，幸之也。内無所携，傷之也。隻身近行，非比遠去，又以本州為幸矣。家鄉既盡，遠近齊等，即在本州亦傷矣。語意輾轉悲痛。　無所攜，無與離别者。終轉迷，言往無定所。兩酸嘶，謂母子飲恨。為蒸黎，不得比於人。數也。　此章八句起，後兩段各十二句。<br/>
　　盧諶詩：豈謂鄉曲譽，謬充本州役。<br/>
　　左思詩：内顧無斗儲。　宋袁淑議：勢必携離。<br/>
　　謝靈運詩：家鄉皆掃盡。<br/>
　　自<span class="date" title="755年">天寶十四載</span>至<span class="date" title="758年">乾元元年</span>，亂經五年矣。　<span class="book-name">爾雅</span>：水注川曰谿，注谿曰谷，注谷曰溝。<br/>
　　<span class="book-name">詩</span>：生我劬勞。<br/>
　　陸厥詩：酸嘶度揚越。<br/>
　　<span class="book-name">詩</span>：天生蒸民。毛萇曰：蒸，衆也。裴秀詩：穆穆我后，矜兹蒸黎。朱子<span class="book-name">詩傳</span>：黎，黒也。猶秦言黔首。</small><br/>
　　<small about="#mwt130" typeof="mw:Transclusion">盧元昌曰：先王以六族安萬民，使民有室家之樂，今新安無丁，石壕遣嫗，新婚有怨曠之夫婦，垂老痛陣亡之子孫，至戰敗逃歸者，又復不免。河北生靈，幾於靡有孑遺矣。唐之危而不亡者，頼太宗德澤在人，而思明自殞於蕭牆耳。<br/>
　　唐人作詩，多言遣戍從軍之苦，而宋元以下無聞焉。蓋唐用府兵，兵即取之於民，故有别離室家，遠罹鋒鏑，及親朋送行，歷歷悲慘之情。宋明之師，或用召募，或用屯軍，出征臨戰，皆其身所習熟，而分所當為者故，詩人亦不復為哀苦之吟矣。<br/>
　　王嗣奭曰：上數章詩，非親見不能作，他人雖親見，亦不能作。公往來東都，目撃成詩，若有神使之，遂下千年之淚。　又曰：<span class="book-name">新安</span>憫中男也，其詞如慈母保赤。<span class="book-name">石壕</span>作老婦語，<span class="book-name">新婚</span>作新婦語，<span class="book-name">垂老</span>、<span class="book-name">無家</span>，其苦自知而不能自達，一一刻畫宛然，同工異曲，随物賦形，真造化手也。</small><br/>
　　<span id="xia_ri_tan-n1035" about="#mwt131" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#xia_ri_tan-n1035" class="mw-selflink-fragment">夏日歎</a></span><br/>
　　<small about="#mwt132" typeof="mw:Transclusion">此<span class="date" title="759年">乾元二年</span>夏在華州作。　<span class="book-name">舊唐書</span>：<span class="date" title="759年">乾元二年</span>四月癸亥，以久旱徙市，雩祭祈雨。<span class="book-name">通鑑</span>：時天下饑饉，九節度圍鄴城，諸軍乏食，人思自潰，與詩中「上蒼久無雷」及流冗、豺虎等語正合。</small><br/>
　　夏日出東北，陵天經<small about="#mwt134" typeof="mw:Transclusion">晉作經天陵</small>中<small about="#mwt135" typeof="mw:Transclusion">一作東</small>街。朱光徹厚地，鬱蒸何由開。<br/>
　　<small about="#mwt136" typeof="mw:Transclusion">此詩憂旱而作也，首敘夏日炎威。<br/>
　　<span class="book-name">杜臆</span>：夏至日出寅入戍，寅，東北方也。中街，亭午也。　錢箋：<span class="book-name">漢·天文志</span>：日有中道，月有九行。中道者，黃道，一曰光道。北至東井，去北極近。南至牽牛，去北極遠。東至角，西至婁，去極中。夏至至於東井，北近極，故晷短。冬至至於牽牛，遠極，故晷長。日，陽也。陽用事則日進而北，晝進而長，陽勝，故為溫暑。陰用事則日退而南，晝退而短，陰勝，故為涼寒也。又曰：日冬則南，夏則北，日之所行為中道，月五星皆隨之。朱注：中街，即中道也。<span class="book-name">天官書</span>有街南、街北。街南，畢主之。街北，昴主之。<br/>
　　<span class="book-name">楚辭</span>：陽杲杲其朱光。翰曰：朱光，日也。　<span class="book-name">詩</span>：謂地蓋厚。<br/>
　　應璩曰：處凉臺而有鬱蒸之煩。</small><br/>
　　上蒼久無雷，無乃號令乖。雨降不濡物，良田起黄埃。飛鳥苦熱死，池魚涸其泥。<br/>
　　<small about="#mwt138" typeof="mw:Transclusion">此有感時政，而歎久旱為災。　雷比政令，雨比恩澤，魚鳥言萬物皆枯。<br/>
　　<span class="book-name">後漢·郎顗傳</span>：<span class="book-name">易傳</span>曰：「當雷不雷，陽德弱也」，雷者號令，其德生養。<br/>
　　<span class="book-name">抱朴子</span>：良田之晚播，愈於卒歲之荒蕪。<br/>
　　鮑照<span class="book-name">苦熱行</span>：身熱頭且痛，鳥墜魂來歸。<br/>
　　<span class="book-name">淮南子</span>：宋君亡其主，池中魚為之殫。佳灰二韻用泥字，見應瑒<span class="book-name">建章台</span>詩。</small><br/>
　　萬人尚流冗，舉目惟蒿萊。至今大河北，化<small about="#mwt139" typeof="mw:Transclusion">一作盡</small>作虎與豺。浩蕩想幽薊，王師安在哉。<br/>
　　<small about="#mwt140" typeof="mw:Transclusion">此又慨時事而嘆兵民交困。　亂後凶荒，民將為盜，王師久戍，艱於饋餉矣。<br/>
　　<span class="book-name">漢書</span>：谷永疏：流散冗食，餒死於道。成帝詔：水旱為災，關東流冗者衆。<br/>
　　何遜詩：舉目想煎熬。　阮瑜詩：出壙望故鄉，但見蒿與萊。<br/>
　　<span class="book-name">江表傳</span>：郭典為鉅鹿太守，時人語曰：「郭君圍塹，董將不許，幾令狐狸，化為豺虎」。<br/>
　　<span class="book-name">唐書</span>：幽州范陽郡，薊州漁陽郡，俱屬河北道。</small><br/>
　　對食不能餐，我心殊未諧。眇然貞觀<small about="#mwt142" typeof="mw:Transclusion">去聲</small>初，難與數子偕。<br/>
　　<small about="#mwt143" typeof="mw:Transclusion">末乃傷今思古，歎朝無賢相也。　此章起結各四句，中二段各六句。<br/>
　　<span class="book-name">詩</span>：使我不能餐兮。<br/>
　　<span class="book-name">揚雄傳</span>：眇然以思唐虞之風。　師氏曰：太宗貞觀時，任房杜王魏諸臣，諌行言聼，號令無乖，膏澤流布，斗来三錢，行旅不齎糧，今欲與數子偕，不可得矣。<br/>
　　嵇康詩：良時遘數子。<br/>
　　盧元昌曰：李輔國專掌禁兵，事無大小，制勅皆其所為。詩云「號令乖」，指此。宰相李峴言輔國專權亂政，輔國忌而罷之。若李揆執子弟禮於輔國，呼為五父。吕諲、第五琦，率皆碌碌庸臣，此所以思貞觀諸賢也。</small><br/>
　　<span id="yong_ri_bu_ke_mu_yan_zheng_du_wo-n1037" about="#mwt145" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#yong_ri_bu_ke_mu_yan_zheng_du_wo-n1037" class="mw-selflink-fragment">夏夜歎</a></span><br/>
　　<small about="#mwt144" typeof="mw:Transclusion">與上篇同時之作。</small><br/>
　　永日不可暮，炎蒸毒我<small about="#mwt146" typeof="mw:Transclusion">一作中</small>腸。安得萬里風，飄颻吹我裳。<br/>
　　<small about="#mwt147" typeof="mw:Transclusion">日暮思風，引起夜景。<br/>
　　<span class="book-name">書</span>：日永星火。劉公幹詩：永日行遊戲。<br/>
　　庾信詩：五月炎蒸氣。　洙曰：「毒我腸」，熱自中起也。相如<span class="book-name">琴歌</span>：室邇人遐毒我腸。<br/>
　　陸士衡歌：長風萬里舉。</small><br/>
　　昊天出華月，茂林延疏光。仲夏苦夜短，開軒納微凉。虛明見纖毫，羽蟲亦飛揚。物情無巨細，自適固其常。<br/>
　　<small about="#mwt148" typeof="mw:Transclusion">此夜凉之景。　物情各適，起下文征人。<br/>
　　<span class="book-name">詩</span>：昊天曰明。江淹詩：華月照芳池。<br/>
　　<span class="book-name">蘭亭序</span>：茂林修竹。<br/>
　　謝靈運詩：不怨秋夕長，恒苦熱夜短。<br/>
　　阮籍詩：開軒臨四野。<br/>
　　陶潛詩：夜景湛虚明。　<span class="book-name">拾遺記</span>：小則入於纖毫之中。<br/>
　　<span class="book-name">詩</span>：熠燿宵行。注：宵行，羽蟲也。　阮籍詩：羽翼自飛揚。<br/>
　　<span class="book-name">淮南子</span>：巨細或殊，情理同致。<br/>
　　<span class="book-name">莊子</span>：非自適其適。</small><br/>
　　念彼荷<small about="#mwt149" typeof="mw:Transclusion">去聲</small>戈士，窮年守邊疆。何由一洗濯。執熱互相望<small about="#mwt150" typeof="mw:Transclusion">平聲</small>。竟夕撃刁斗，喧聲連萬方。青紫雖被<small about="#mwt151" typeof="mw:Transclusion">去聲</small>體，不如早還鄉。<br/>
　　<small about="#mwt152" typeof="mw:Transclusion">此夜熱之感。　荷戈守邊，指相州之衆。<br/>
　　<span class="book-name">詩</span>：何戈與祋。何、荷通。<br/>
　　<span class="book-name">江賦</span>：尋風波以窮年。<br/>
　　鍾惺曰：<span class="name" title="朱熹">考亭</span>解執熱，作執持之執。今人以水濯手，豈便能執持熱物乎。蓋熱曰執熱，猶云熱不可解，此古文用字奧處。濯即洗濯之濯，浴可解熱也。杜詩屢用執熱字，皆作實用，是一証據。<br/>
　　<span class="book-name">李廣傳</span>：程不識正部曲行伍營陣，擊刁斗至明，軍不得自便。注：以銅作鐎，受一斗，晝炊飯食，夜撃持行，名曰刁斗。<br/>
　　<span class="book-name">前漢·夏侯勝傳</span>：經術既明，取青紫如俯拾地芥耳。<span class="book-name">通鑑</span>：<span class="date" title="757年">至德二載</span>，郭子儀敗於清渠，復以官爵收散卒，由是應募入軍者，一切衣金紫。</small><br/>
　　北城悲笳發，鸛鶴號<small about="#mwt153" typeof="mw:Transclusion">平聲</small>且翔。況復<small about="#mwt154" typeof="mw:Transclusion">扶又切，一作懷</small>煩促倦，激烈思時康。<br/>
　　<small about="#mwt155" typeof="mw:Transclusion">此乃曉觸所聞，而傷歎世事也。此章起結各四句，中二段各八句。<br/>
　　北城，指華州。　崔融詩：夜夜聞悲笳。<br/>
　　<span class="book-name">詩</span>：鸛鳴于垤。<br/>
　　張華詩：煩促每有餘。<br/>
　　蘇武詩：長歌正激烈。沈君攸詩：行樂為時康。</small><br/>
　　<small about="#mwt156" typeof="mw:Transclusion">王嗣奭曰：二歎俱以旱熱起興，而所以歎在河北之賊未平，蓋憫旱憂時之作也。</small><br/>
　　<span id="li_qiu_hou_ti-n1039" about="#mwt157" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#li_qiu_hou_ti-n1039" class="mw-selflink-fragment">立秋後題</a></span><br/>
　　<small about="#mwt158" typeof="mw:Transclusion">此<span class="date" title="759年">乾元二年</span>立秋次日所作。　鶴注：<span class="book-name">唐書</span>本傳：甫為華州司功，屬關輔饑，棄官客秦州。此詩蓋欲棄官時作。</small><br/>
　　日月不相饒，節序昨夜隔。玄蟬無停號<small about="#mwt159" typeof="mw:Transclusion">平聲</small>，秋燕已如客。平生獨往願，惆悵年半百。罷官亦由人，何事拘形役。<br/>
　　<small about="#mwt160" typeof="mw:Transclusion">前四秋後之景，後四所題之意。　盧注：秋燕，公自喻，言將去華，如燕離巢，故云如客。　鶴注：是年公四十八，今云半百，舉成數而言也。<br/>
　　鮑照詩：日月流邁不相饒。<br/>
　　江淹詩：凄凄節序高。<br/>
　　<span class="book-name">莊子</span>：江海之士，山谷之人，輕天地，細萬物而獨往也。<br/>
　　<span class="book-name">歸去來辭</span>：既自以心為形役，奚惆悵而獨悲。</small><br/>
　　<small about="#mwt161" typeof="mw:Transclusion">王嗣奭曰：張綖謂公詩「苦乏大藥資，山林跡如掃」，又詩「往與惠詢輩，中年滄洲期」，皆生平獨往之願也。余謂此詩乃公轉念以後一味，有高蹈志矣。</small><br/>
　　<span id="yi_ruan_yin_ju-n1040" about="#mwt162" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#yi_ruan_yin_ju-n1040" class="mw-selflink-fragment">貽阮隱居</a></span><small about="#mwt163" typeof="mw:Transclusion">名昉</small><br/>
　　<small about="#mwt164" typeof="mw:Transclusion">此<span class="date" title="759年">乾元二年</span>，自華州之秦，秋冬間作。　生注：唐詩人有此高士，賴公詩以傳。</small><br/>
　　陳留風俗衰，人物世不數<small about="#mwt165" typeof="mw:Transclusion">所主切</small>。塞上得阮生，迥繼先父祖。<br/>
　　<small about="#mwt166" typeof="mw:Transclusion">首敘阮氏家世。　鶴注：陳留乃汴州，塞上謂秦隴，阮昉居塞上，陳留其祖父所出也。<br/>
　　<span class="book-name">晉書</span>：阮籍，陳留尉氏人，父瑀，魏丞相椽，子渾，姪咸，咸子瞻，瞻弟孚，咸從子修，孚族弟放，放弟裕，皆知名當世，推為人物第一。<span class="book-name">世説</span>：王平子嘗經陳留郡界，語太守曰：「舊名此邦有風俗」。<span class="book-name">新唐書·藝文志</span>：有<span class="book-name">陳留風俗傳</span>三卷。<br/>
　　朱注：<span class="book-name">古今注</span>：塞者，所以壅塞夷狄也。公秦州、夔州詩，每用塞上字，蓋秦界羌夷，夔界五溪蠻，二州皆有關隘之設。</small><br/>
　　貧知静者性，白<small about="#mwt167" typeof="mw:Transclusion">一作自</small>益毛髮古。車馬入鄰家，蓬蒿翳環堵。<br/>
　　<small about="#mwt168" typeof="mw:Transclusion">此言其安貧自得。<br/>
　　黄注：貧知二句，見古心古貌。<br/>
　　<span class="book-name">高士傳</span>：張仲蔚所居，蓬蒿没人。<span class="book-name">韓詩外傳</span>：原憲居環堵之室，茨以蒿萊。</small><br/>
　　清詩近道要，識子<small about="#mwt169" typeof="mw:Transclusion">一作字，謂昉善篆隸也</small>用心苦。尋我草逕微，褰裳踏寒雨。<br/>
　　<small about="#mwt171" typeof="mw:Transclusion">此言其好學多情。<br/>
　　傳咸詩：人之好我，贈我清詩。　蔡注：唐人多綺麗，惟昉詩有理趣。紫微王夫人詩：道要既已足，可以解人憂。　吳注：蔡邕銘：精微周密，包括道要。<br/>
　　隋元行恭詩：草深斜徑没。<br/>
　　<span class="book-name">詩</span>：褰裳涉溱。　鮑照<span class="book-name">與妹書</span>：吾自發寒雨。</small><br/>
　　更議居遠村，避喧甘猛虎。足明箕潁客，榮貴如糞土。<br/>
　　<small about="#mwt172" typeof="mw:Transclusion">末見隐居有避世高風。　<span class="book-name">杜臆</span>：蓬蒿環堵，而先以車馬鄰家。議居遠村，而繼以甘近猛虎。静者性如是，方是真隐。　此章四段，各四句。<br/>
　　沈約詩：避世非避喧。　<span class="book-name">晉書</span>：郭文少愛山水，歷華陰之崖，時猛獸為暴，文獨宿十餘年，卒無患害。<br/>
　　謝靈運<span class="book-name">擬徐幹詩序</span>：幹少無宦情，有箕潁之志。箕山、潁水，許由、巢父隐處。<br/>
　　<span class="book-name">晉語</span>云：玉帛酒食，猶糞土也。　黄注：喧指車馬，本陶詩。</small><br/>
　　<span id="qian_xing-n1042" about="#mwt173" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#qian_xing-n1042" class="mw-selflink-fragment">遣興<small about="#mwt174" typeof="mw:Transclusion">去聲</small>三首</a></span><br/>
　　<small about="#mwt175" typeof="mw:Transclusion">此<span class="date" title="759年">乾元二年</span>秋在秦州作。詩中言馬邑州、鄴中事、秋雨足，知其為此時也。</small><br/>
　　下<small about="#mwt177" typeof="mw:Transclusion">去聲</small>馬古戰場，四顧但茫然。風悲浮雲去，黄葉墜<small about="#mwt178" typeof="mw:Transclusion">一作墮</small>我前。朽骨穴螻蟻，又為蔓草纏。故老行歎息，今人尚開邊。漢虜互勝負<small about="#mwt179" typeof="mw:Transclusion">樊作失約</small>，封疆不常全。安得廉頗<small about="#mwt180" typeof="mw:Transclusion">一作恥非</small>將<small about="#mwt181" typeof="mw:Transclusion">去聲</small>，三軍同晏眠。<br/>
　　<small about="#mwt182" typeof="mw:Transclusion">此經戰場，而譏邊將之要功者。上六敘景，下六論事。　風悲二句，仰而見者。朽骨二句，俯而見者。廉頗安邊而不生事，歎天寶諸將之不然也。<br/>
　　<span class="book-name">史記·張儀傳</span>：梁之地勢，固戰場也。蘇武詩：行役在戰場。<br/>
　　古詩：四顧何茫茫。<br/>
　　秦嘉詩：浮雲起高山，悲風激深谷。<br/>
　　吳均詩：仲冬黄葉下。<br/>
　　劉向<span class="book-name">新序</span>：文王得朽骨以喻其意。　陸機<span class="book-name">挽歌</span>：豐肌饗螻蟻。<br/>
　　<span class="book-name">恨賦</span>：蔓草縈骨，拱木斂魂。<br/>
　　<span class="book-name">西征賦</span>：訊諸故老。<br/>
　　<span class="book-name">漢書·嚴助傳</span>：武帝開置邊郡。<br/>
　　鮑照詩：漢虜方未和。<span class="book-name">莊子</span>：一勝一負，兵家常事。陶潛詩：似若無勝負。<br/>
　　<span class="book-name">孟子</span>：域民不以封疆之界。<br/>
　　<span class="book-name">史記</span>：廉頗者，趙之良將也。</small><br/>
　　高秋登寒<small about="#mwt185" typeof="mw:Transclusion">一作塞</small>山，南望馬邑州。降<small about="#mwt186" typeof="mw:Transclusion">平聲</small>虜東擊胡，壯健盡不留。穹廬莽牢落，上有行雲愁。老弱哭道路，願聞甲兵休。鄴中事反覆<small about="#mwt187" typeof="mw:Transclusion">方服切，一云何蕭條</small>，死人積如丘。諸將<small about="#mwt188" typeof="mw:Transclusion">去聲</small>已茅土，載驅誰與謀。<br/>
　　<small about="#mwt189" typeof="mw:Transclusion">次章望馬邑，諷諸將之敗軍也。上八歎降夷東征，下四傷鄴城師潰。　朱注：降虜，謂秦隴間屬夷調發討賊者。舊注指回紇，非。　黄希曰：諸將不指李郭，如封朔方大將軍孫守亮等九人為異姓王，李商臣等十三人為同姓王是也。<br/>
　　鶴曰：舊注謂馬邑州屬代州，蓋引<span class="book-name">前漢書</span>，而<span class="book-name">唐志</span>代州雁門郡却不言。按<span class="book-name">唐·地理志</span>：羈縻州内有馬邑州，屬隸秦州，<span class="date" title="729年">開元十七年</span>置，在秦成二州山谷間。<span class="date" title="762年">寶應元年</span>徙於成之鹽井故城。此詩作於<span class="date" title="759年">乾元二年</span>，則在秦成間。朱注：故城隸秦州都督府。何遜詩：追兵赴馬邑。<br/>
　　<span class="book-name">前漢書</span>贊：日殫出於降虜。<br/>
　　<span class="book-name">漢書·匈奴傳</span>：同穹廬卧。顏注：穹廬，遊帳也，其形穹隆，故曰穹廬。　<span class="book-name">東觀漢記</span>：第五倫自度仕宦牢落。<br/>
　　邢子才詩：愁雲聚復開。<br/>
　　<span class="book-name">史記·匈奴傳</span>：貴壯健，賤老弱。<span class="book-name">賈捐之傳</span>：女子乘亭障，孤兒號道路。<br/>
　　<span class="book-name">陰符經</span>：人發殺機，天地反覆。<br/>
　　<span class="book-name">詩</span>：載馳載驅。</small><br/>
　　<small about="#mwt190" typeof="mw:Transclusion">申涵光曰：杜詩「諸將已茅土，載驅誰與謀」，高適亦云「豈無安邊策，諸將已承恩」，皆言恩寵太過,將驕不可用也.</small><br/>
　　豐年孰<small about="#mwt192" typeof="mw:Transclusion">一作既，一作亦</small>云遲，甘澤不在早。耕田秋雨足，禾黍已映道。春苗九月交，顏色同日老。勸汝衡門士，勿悲尚枯槁。時來展才力，先後無醜好。但訝鹿皮翁，忘機對芝<small about="#mwt194" typeof="mw:Transclusion">一作芳，一作叢</small>草。<br/>
　　<small about="#mwt195" typeof="mw:Transclusion">三章覩秋成，感賢士之晚遇也。上六句興起下意。　秋禾晚登，猶士之晚遇，遲速何足計乎，今既不能遇，當如鹿皮翁之遯世矣。　<span class="book-name">杜臆</span>：<span class="book-name">遣興</span>本意在此章。<br/>
　　曹植詩：良田無晚歲，膏澤多豐年。<br/>
　　<span class="book-name">荆楚歲時記</span>：六月必有三時雨，田家以為甘澤。陸機賦：甘澤霶霈。<br/>
　　<span class="book-name">撃壤歌</span>：耕田而食。<br/>
　　古詩：禾黍油油兮。<br/>
　　同日老，即日至皆熟意。<br/>
　　<span class="book-name">詩</span>：衡門之下，可以棲遲。注：横木為門，貧者之居也。<br/>
　　<span class="book-name">莊子</span>：枯槁之士宿名。<br/>
　　<span class="book-name">魏志</span>：太祖才力過人。<br/>
　　<span class="book-name">列子</span>：賢愚好醜，成敗是非，無不銷滅。<br/>
　　<span class="book-name">列仙傳</span>：鹿皮翁，淄川人也，少為府小吏，舉手成器。岑山上有神泉，人不能到，小吏白府君，請木工斧斤三十人，作轉輪懸閣。數十日，梯道成，上巔作祠屋，留止其旁，食芝草，飲神泉，七十餘年。淄水來山下，呼宗族家室，令上山半，水出，盡漂一郡，没者萬計。小吏辭遣宗族下山，著鹿皮衣，去復上閣。後百餘年，下，賣藥齊市。<br/>
　　<span class="book-name">高士傳</span>：葉幹忘機。</small><br/>
　　<small about="#mwt196" typeof="mw:Transclusion">胡夏客曰：杜公古詩近體，在長安時才力未為造極。秦州以後，古詩則卓錬精深，夔州以後，又縱情雜亂，不及前矣。律詩則老而愈細，四韻固多佳篇，長律尤盡其妙。</small><br/>
　　<span id="liu_hua_men-n1048" about="#mwt197" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#liu_hua_men-n1048" class="mw-selflink-fragment">留花門</a></span><br/>
　　<small about="#mwt198" typeof="mw:Transclusion">此當是<span class="date" title="759年">乾元二年</span>秋適秦州後作。　<span class="book-name">杜臆</span>：題曰留花門，言不當留也。　<span class="book-name">唐·地理志</span>：甘州删丹縣，北渡張掖河，西北行，出合黎山峽口，傍河東北行千里，有寧寇軍，軍東北有居延海，又北三百里，有花門堡，又東北千里，至回紇衙帳。<span class="book-name">舊書</span>：肅宗還西京，<span title="舊唐書·卷一百九十五·列傳第一百四十五·迴紇：
開元中，回鶻漸盛。天寶初，其酋長葉護頡利吐發遣使入朝，封奉義王。二載九月戊寅，回紇遣其太子葉護領其將帝德等兵馬四千余眾，助國討逆。及肅宗還西京，十一月癸酉，葉護自東京至。辭歸蕃。" class="comment">葉護</span>辭歸，奏曰：「回紇戰兵留在沙苑，今且歸靈夏取馬，更為陛下收范陽餘孽。」</small><br/>
　　花門<small about="#mwt200" typeof="mw:Transclusion">一作北門，一作北方</small>天驕子，飽肉氣勇決，高秋馬肥健，挾矢射<small about="#mwt201" typeof="mw:Transclusion">音石</small>漢月。<br/>
　　<small about="#mwt202" typeof="mw:Transclusion">首敘花門氣習，見其强梁可畏。<br/>
　　驕子，見<span class="book-name">前漢書·外國傳</span>。<br/>
　　又云：咸食畜肉，衣其皮革。司馬遷書：恥辱者，勇之決也。<br/>
　　<span class="book-name">漢書</span>：趙充國曰：秋高馬肥，變必起矣。顏注：秋馬肥健，恐其為寇也。<br/>
　　<span class="book-name">詩</span>：既挾我矢。　<span class="book-name">漢書</span>：邊外舉事，常随月盛壯以攻戰，月虧則退兵。徐陵詩：天雲如地陣，漢月帶胡秋。</small><br/>
　　自古以為患，詩人厭薄伐。修德使其來，羈縻固不絕。胡為傾國至，出入暗金闕。中原有驅除，隱忍用此物。<br/>
　　<small about="#mwt203" typeof="mw:Transclusion">此言馭邊有方，不宜借兵召侮。曰隱忍，明知其有害，不得已而用之也。<br/>
　　王褒<span class="book-name">四子講德論</span>：詩人所歌，自古患之如此。　<span class="book-name">詩</span>：薄伐玁狁。<br/>
　　<span class="book-name">國語</span>：先王之制，戎翟荒服者，有不王，則修德。<br/>
　　<span class="book-name">漢書·傳贊</span>：其慕義而貢獻，則接之禮讓，羈縻不絕。應劭曰：馬曰羈，牛曰縻，言四夷如牛馬之受羈縻也。<br/>
　　樂府曲：戲金闕，遊紫庭。<br/>
　　<span class="book-name">漢書·王莽傳贊</span>：聖王之驅除云爾。注：言王莽驅逐蠲除，以待聖人也。<br/>
　　司馬遷書：所以隱忍苟活。</small><br/>
　　公主歌黄鵠，君王指白日。連雲屯<small about="#mwt205" typeof="mw:Transclusion">徒昆切</small>左輔，百里見積雪。長戟鳥休飛，哀笳曙<small about="#mwt206" typeof="mw:Transclusion">一作曉</small>幽咽。田家最恐懼，麥倒桑枝折。<br/>
　　<small about="#mwt207" typeof="mw:Transclusion">此言締婚之舉，適足騷擾畿輔。<br/>
　　<span class="book-name">公羊傳</span>：天子至尊，嫁女不自主婚，使同姓主之，故曰公主。　<span class="book-name">漢·西域傳</span>：元封中，以江東王建女細君為公主，妻烏孫昆莫，昆莫年老，言語不通，公主悲愁，作歌曰：「居常土思兮心内傷，願為黄鵠兮歸故鄉」，天子聞而憐之。<span class="book-name">文苑辯証</span>：鄭愔<span class="book-name">送金城公主適西蕃</span>詩：貴主想黄鶴。陸德明云：鵠，又作鶴。鵠、鶴可通用。<span class="book-name">舊唐書</span>：<span class="date" title="758年">乾元元年</span>七月，上以幼女寧國公主妻回紇可汗，送至咸陽磁門驛，公主辭訣曰：「國家事重，死且無恨」。<br/>
　　<span class="book-name">國語</span>：與君王哉。　<span class="book-name">詩</span>：謂予不信，有如皎日。注：言指白日以為盟約也。<br/>
　　<span class="book-name">劉表傳</span>：雲屯冀馬。潘岳<span class="book-name">秋興賦</span>：高閣連雲。　左輔，謂沙苑。<span class="book-name">三輔黄圖</span>：左輔都尉，治高陵。<br/>
　　樓鑰曰：讀者謂「積雪」止言其多，上句言「雲屯」足矣，何必復贅此語。惟知回紇之俗，衣冠皆白，然後少陵之意渙然。朱注：<span class="book-name">舊唐書</span>：郭子儀收西京時，遇賊新店，軍却，回紇望見，踰山西嶺上，曳白旗，趨擊之，賊大敗。按此則回紇旗幟用白，百里積雪，當謂此耳。　陸機詩：仰憑積雪巖。　<span class="book-name">杜臆</span>：連雲積雪，顛倒作對，亦一句法。<br/>
　　<span class="book-name">史記·樗里子傳</span>：長戟居前，疆弩在後。<br/>
　　庾信詩：哀笳關塞曲。　古歌：鳴聲幽咽。<br/>
　　東漢童謠：桑無附枝，麥穗兩岐。</small><br/>
　　沙苑臨清渭，泉香草豐潔。渡河不用船，千騎<small about="#mwt209" typeof="mw:Transclusion">去聲</small>常撇烈<small about="#mwt210" typeof="mw:Transclusion">一云滅没，<span class="book-name">正異</span>作撇捩</small>。胡塵踰太行<small about="#mwt211" typeof="mw:Transclusion">音杭</small>，雜種<small about="#mwt212" typeof="mw:Transclusion">上聲</small>抵京室。花門既須留，原野轉蕭瑟。<br/>
　　<small about="#mwt213" typeof="mw:Transclusion">末言養馬苑中，不能剿賊，而反以妨民。　乘馬以渡，故不用船，撇烈，擺躍之狀。踰太行，抵京室，思明復至東都也。　此章四句起，下三段各八句。<br/>
　　黄希曰：沙苑在同州馮翊縣南十七里。<span class="book-name">唐志</span>：<span class="place">同州</span>雖不言渭水，而<span class="place">同</span>與<span class="place">華</span>鄰。華陰有漕渠，自苑西引渭水，可見其下臨清渭。<br/>
　　<span class="book-name">周禮</span>：水泉必香。<br/>
　　<span class="book-name">桃葉歌</span>：桃葉復桃葉，渡江不用楫。古樂府：欲渡河無船。<br/>
　　<span class="book-name">上林賦</span>：轉騰撇冽。孟康曰：撇冽，相撇也。<span class="book-name">漢皋詩話</span>：撇捩，疾貌。<span class="book-name">大食刀歌</span>「鬼物撇捩辭坑壕」，字意皆同。　任昉牋：胡塵罕嘗夕起。<br/>
　　<span class="book-name">述征記</span>：太行山，首始河内，自河内至幽州，凡有八陘。<br/>
　　丘遲書：無取雜種。　<span class="book-name">舊唐書</span>：安祿山，本名乾犖山，營州柳城雜種。史思明，本名窣干，營州寧夷州突厥雜種也。　<span class="book-name">安祿山事蹟</span>：<span class="date" title="759年">乾元二年</span>正月，思明於魏州自立為燕王，引兵救相州，官軍敗績。九月，思明又收大梁，陷洛陽。　潘岳詩：引領望京室。<br/>
　　曹植詩：原野何蕭條。　王粲<span class="book-name">登樓賦</span>：風蕭瑟而並興。</small><br/>
　　<small about="#mwt214" typeof="mw:Transclusion">唐汝詢曰：肅宗以回紇兵收京，久留不遣，子美憂其為害而作是詩。公主、君王二語，説得可憐可羞。田家、原野二語，説得亦憂亦憤。<br/>
　　范梈曰：此中國何如時也，讀「胡為傾國至」數語，可以鍳<span class="book-name">春秋</span>書會戎、盟戎之義矣。謂子美為詩史，豈不信哉。<br/>
　　按：回紇留兵沙苑，在至德二年十月。寧國下降，在<span class="date" title="758年">乾元元年</span>七月。回紇復遣驍騎三千，助討安慶緒，在元年八月。郭子儀拔衛州，圍鄴城，在元年十月。九節度之師潰於相州，在二年三月。史思明復取大梁，陷洛陽，在二年九月。此詩述屯兵沙苑，及公主下嫁之事，當屬元年之秋。其云踰太行，抵京室，又當屬二年秋末矣。此必回紇敗歸，思明猖獗之後，追記前事耳。言回紇千騎之撇烈如此，而太行烟塵之侵逼又如彼，然則花門之留亦何救於原野蕭瑟乎，蓋甚言借兵之無益也。或云：踰太行而至京邑，即指回紇新來驍騎。按回紇若取道太行，路程反紆，説亦未確。<br/>
　　胡應麟曰：陳思王古詩獨擅，然諸體各有師承。惟陶之五言，開千古平淡之宗。杜之樂府，掃六代沿洄之習。真謂自啟堂奧，别創門戶。然終不以彼易此者，陶之意調雖新，源流匪遠。杜之篇目雖變，風格靡超。故知三正迭興，未若一中相授也。</small><br/>
　　<span id="jia_ren-n1050" about="#mwt216" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#jia_ren-n1050" class="mw-selflink-fragment">佳人</a></span><br/>
　　<small about="#mwt217" typeof="mw:Transclusion">鶴注：此當是<span class="date" title="759年">乾元二年</span>在秦州作。　司馬相如<span class="book-name">長門賦</span>：「夫何一佳人兮，步逍遙以自娛」，此為陳皇后見廢而作，詩題正取之。</small><br/>
　　絕代有佳人，幽居在空<small about="#mwt219" typeof="mw:Transclusion">一作山</small>谷。自云良家子，零落依草木。關中昔喪<small about="#mwt220" typeof="mw:Transclusion">去聲</small>亂<small about="#mwt221" typeof="mw:Transclusion">一作敗</small>，兄弟遭殺戮。官高何足論<small about="#mwt222" typeof="mw:Transclusion">平聲</small>，不得收骨肉。<br/>
　　<small about="#mwt223" typeof="mw:Transclusion">首言佳人遭亂，致零落失依。　自云二字，并貫下段官高，應良家子。<br/>
　　李延年歌：北方有佳人，絕世而獨立。唐人避太宗諱，故改世為代。黄石公<span class="book-name">素書</span>：得機而動，則能成絕代之功。<br/>
　　<span class="book-name">論衡</span>：幽居静處，恬澹自守。　<span class="book-name">詩</span>：皎皎白駒，在彼空谷。<br/>
　　<span class="book-name">史記·外戚世家</span>：竇姬以良家子入宫侍太后。<br/>
　　<span class="book-name">楚辭</span>：惟草木之零落兮。注：草曰零，木曰落。<br/>
　　<span class="book-name">漢書·高帝紀</span>：懷王與諸將約，先入定關中者王之。顏注：自函谷關以西，總名關中。<span class="book-name">魏志·衛顗傳</span>：關中膏腴之地，頃遭荒亂。　<span class="book-name">詩</span>：天降喪亂。<span class="book-name">唐書</span>：<span class="date" title="756年">天寶十五載</span>六月己亥，祿山陷京師。<br/>
　　<span class="book-name">詩</span>：遠父母兄弟。　<span class="book-name">莊子</span>：無殺戮之刑。<br/>
　　<span class="book-name">抱朴子</span>：官高者，其責重。<br/>
　　<span class="book-name">史記·鄒陽傳</span>：意合則胡越為昆弟，不合則骨肉出逐不收。</small><br/>
　　世情惡<small about="#mwt224" typeof="mw:Transclusion">去聲</small>衰歇，萬事隨轉燭。夫婿輕薄兒，新人美<small about="#mwt225" typeof="mw:Transclusion">吳作已</small>如玉。合昏尚知時，鴛鴦不獨宿。但見新人笑，那聞舊人哭。<br/>
　　<small about="#mwt226" typeof="mw:Transclusion">次言兄弟既喪，因見棄於夫。　上四慨世傷心，下四託物興感。　新人疊言，即<span class="book-name">衛風</span>「宴爾新婚，如兄如弟」，「宴爾新婚，不我屑以」之意。<br/>
　　<span class="book-name">纏子</span>：董無心曰：無心，鄙人也，不識世情。<br/>
　　<span class="book-name">莊子</span>：萬事銷亡。　庾肩吾詩：聊持轉風燭，暫映廣陵琴。<br/>
　　樂府<span class="book-name">陌上桑</span>：東方千餘騎，夫婿居上頭。<span class="book-name">後漢·宗室傳</span>：光武曰：「孝孫素謹善，當是長安輕薄兒誤之耳」，孝孫，順陽侯嘉字也。沈約詩：長安輕薄兒。<br/>
　　古詩：長跪問故夫，新人復何如。　<span class="book-name">詩</span>：彼其之子，美如玉。古詩：燕趙多佳人，美者顏如玉。<br/>
　　陸倕<span class="book-name">刻漏銘</span>：蓂莢朝開，合昏暮卷。周處<span class="book-name">風土記</span>：合昏，槿也，華晨舒而昏合。<span class="book-name">本草</span>：合歡，即夜合也，人家多植庭除間，一名合昏。<br/>
　　<span class="book-name">古今注</span>：鴛鴦，鳧類，雌雄未嘗相離。江總詩：池上鴛鴦不獨宿。<br/>
　　王僧孺詩：新人含笑近，故人含淚隱。陶潛詩：市朝棲舊人。</small><br/>
　　在山泉水清，出山泉水濁。侍婢賣珠迴，牽蘿補茅屋。摘花不插髮<small about="#mwt227" typeof="mw:Transclusion">一作髻，一作鬢</small>，采柏動盈掬<small about="#mwt228" typeof="mw:Transclusion">一作握</small>。天寒翠袖薄，日暮倚修竹。<br/>
　　<small about="#mwt229" typeof="mw:Transclusion">末言婦雖見棄，終能貞節自操。　上四應幽居在空谷，下四應零落依草木。　此段賦中有比，山泉比守潔不汚，採柏比貞心不改。補茅屋，室之陋也。不插髮，容之悴也。翠袖倚竹，寂寞無聊也。　此章三段，各八句。<br/>
　　<span class="book-name">詩</span>：相彼泉水，載清載濁。此謂守貞清而改節濁也。或以新人舊人為清濁，或以前華後憔為清濁，或以在家棄外為清濁，皆未當。<br/>
　　<span class="book-name">漢書·游俠傳</span>：陳孟公過寡婦家，留宿，為侍婢扶臥。　<span class="book-name">東方朔傳</span>：董偃與母，以賣珠為事。<br/>
　　牽蘿補屋，甚言居不庇身。猶<span class="book-name">楚辭</span>「製茭荷以為衣，集芙蓉以為裳」。或疑蘿不能蔽風雨，太泥。一説藤蘿蔓屋，其空缺處，牽蘿補之，使青翠滿屋，即「對門藤蓋瓦」之意，乃山居幽致，此説亦通。梁昭明詩：牽蘿下石磴，攀桂陟松梁。　<span class="book-name">韓非子</span>：不食於茅屋之下。<br/>
　　僧湯濟詩：摘花還自插。<br/>
　　古詩：馬啖柏葉，人啖柏脂。不可長飽，聊可遏飢。　<span class="book-name">詩</span>：終朝采綠，不盈一掬。毛萇曰：兩手為掬。<br/>
　　古樂府：海水知天寒。　王粲詩：日暮愁我心。<br/>
　　枚乘<span class="book-name">菟園賦</span>：修竹檀欒夾池水。薛綜曰：修，長也。</small><br/>
　　<small about="#mwt230" typeof="mw:Transclusion">按：天寶亂後，當是實有是人，故形容曲盡其情。舊謂託棄婦以比逐臣，傷新進猖狂，老成凋謝而作。恐懸空撰意，不能淋漓愷至如此。<br/>
　　楊億詩「獨自憑闌干，衣襟生暮寒」，本杜天寒翠袖句，而低昂自見，彼何以不服杜耶。</small><br/>
　　<span id="meng_li_bai_er_shou-n1053" about="#mwt231" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#meng_li_bai_er_shou-n1053" class="mw-selflink-fragment">夢李白二首</a></span><br/>
　　<small about="#mwt232" typeof="mw:Transclusion">梁權道依舊次，編在<span class="date" title="759年">乾元二年</span>秦州詩中。　盧注：考白年譜，<span class="date" title="758年">乾元元年</span>，流夜郎，二年，半道承恩放還。白<span class="book-name">寄王明府</span>詩云：「去年左遷夜郎道，今年敕放巫山陽」，其自巫山下漢陽，過江夏而復遊潯陽等處，蓋在二年。公客秦州，正其時也。觀詩中關塞江南等字可見。　曾鞏<span class="book-name">李白集序</span>：白臥廬山，永王璘迫致之，璘敗，白坐，繫潯陽獄，得釋。<span class="date" title="758年">乾元元年</span>，終以汙璘事長流夜郎。</small><br/>
　　死别已吞聲，生别常惻惻。江南瘴癘地，逐<small about="#mwt233" typeof="mw:Transclusion">一作遠</small>客無消息。<br/>
　　<small about="#mwt234" typeof="mw:Transclusion">首敘致夢之由。　瘴地而無消息，恐死生難定，故心常惻惻。<br/>
　　<span class="book-name">焦仲卿妻</span>詩：生人作死别，恨恨那可論。<span class="book-name">後漢·宦者傳</span>：羣公卿士，杜口吞聲。<br/>
　　蘇武詩：淚為生别滋。　歐陽建詩：惻惻心中酸。<br/>
　　趙注：潯陽，今之江州也，屬江南東路。　孫萬壽詩：江南瘴癘地，從來多逐臣。<span class="book-name">魏都賦</span>：封疆瘴癘。<span class="book-name">廣州記</span>：夏謂青草瘴，秋謂黄茅癘。<br/>
　　李斯書：臣聞吏議逐客，竊以為過矣。　虞羲詩：君去無消息。</small><br/>
　　故人入我夢，明我長<small about="#mwt235" typeof="mw:Transclusion">一作常</small>相憶。君今在羅網，何以<small about="#mwt236" typeof="mw:Transclusion">一作似</small>有羽翼<small about="#mwt237" typeof="mw:Transclusion">君今二句，舊在關塞黒之下，今從黄生本，移在此處，于兩段語氣方順</small>。恐非平生魂，路遠<small about="#mwt238" typeof="mw:Transclusion">一作述</small>不可測。<br/>
　　<small about="#mwt239" typeof="mw:Transclusion">此述夢中相接之情。　白繫潯陽，故云羅網。恐非平生，疑其死於獄也。　郝啟曰：讀此段，千載之下，恍若夢中，真傳神之筆。<br/>
　　魏文帝詩：眼中無故人。　楊素詩：入夢訪幽人。<br/>
　　古樂府：下有長相憶。<br/>
　　<span class="book-name">説苑</span>：孔子曰：君子慎所從，不得其人，則有羅網之患。<br/>
　　蔡琰<span class="book-name">笳曲</span>：焉得羽翼兮將汝歸。<br/>
　　任昉詩：還敘平生意。<br/>
　　古詩：路遠莫致之。　沈約詩：夢中不識路，何以慰相思。</small><br/>
　　魂來楓林<small about="#mwt240" typeof="mw:Transclusion">一作葉</small>青，魂<small about="#mwt241" typeof="mw:Transclusion">一作夢</small>返關塞黑。落月滿屋梁，猶疑照<small about="#mwt242" typeof="mw:Transclusion">一作見</small>顏色。水深波浪闊，無使蛟龍得。<br/>
　　<small about="#mwt243" typeof="mw:Transclusion">末記覺後相思之意。　楓林，<span class="name">白</span>所在。關塞，公所居。水深浪闊，又恐死於溺也。　楊慎曰：夢中見之，而覺其猶在，即所謂「夢中魂魄猶言是，覺後精神尚未回」也。　此章次序，當依黄氏，更定分明，一頭兩脚，體與下篇同格。<br/>
　　<span class="book-name">楚辭·招魂</span>：湛湛江水兮上有楓林，目極千里兮傷春心，魂兮歸來哀江南。<br/>
　　伏知道詩：落月與雲齊。　宋玉<span class="book-name">神女賦</span>：其始來也，耀乎若白日初出照屋梁。其少進也，皎若明月舒其光。<br/>
　　魏甄后詩：想見君顏色。<br/>
　　傅玄詩：山高水深路無由。　虞茂詩：三山波浪高。<br/>
　　<span class="book-name">淮南子</span>：蛟龍水居。吳均<span class="book-name">續齊諧記</span>：漢建武中，長沙人歐回見一人，自稱三閭大夫，曰：「吾嘗見祭甚盛，然為蛟龍所苦。」</small><br/>
　　<small about="#mwt244" typeof="mw:Transclusion">此拈「逐客無消息」，故有路遠之憂，水深之慮。次章拈「情親見君意」故寫局促之情，憔悴之態。章法照應。<br/>
　　按<span class="book-name">太白本傳</span>：白喜縱横術，撃劍為任俠。杜公向贈詩云「飛揚跋扈為誰雄」，蓋恐其負才任氣，至於僨事也。後來永王璘起兵，迫致不能自脱，觀其作<span class="book-name">東巡歌</span>云「永王正月東出師，天子遙分龍虎旗」，又云「二帝巡遊俱未迴，五陵松柏使人哀」，又云「南風一掃胡塵静，西入長安到日邊」，尚以勤王望永王，意中實未嘗忘朝廷也。及璘敗而白遂繫獄，殆所遭時勢之不幸耳。少陵惓惓係念，亦曲諒其苦心而深為之悲痛耳。<br/>
　　胡應麟曰：「明月照高樓，想見餘光輝」，李陵逸詩也。子建「明月照高樓，流光正徘徊」全用此語，而不用其意，遂為建安絕倡。少陵「落月滿屋梁，猶疑照顏色」，正用其意而少變其句，亦為唐句峥嶸。今學者第知曹杜二句之妙，而不知其出於漢也。</small><br/>
　　浮雲終日行，遊子久不至。三夜頻夢君，情親見君意。<br/>
　　<small about="#mwt245" typeof="mw:Transclusion">首從頻夢敘起。　情意皆屬李，情就夢時言，意就平日言。<br/>
　　太白詩：浮雲遊子意。此章起首即用其語，古詩：浮雲蔽白日，遊子不復返。<br/>
　　傅玄詩：夢君結同心。<br/>
　　鮑照詩：惆悵憶情親。　<span class="book-name">世説</span>：潘岳答樂廣曰：要須得君意。</small><br/>
　　告歸常局促，苦道來不易<small about="#mwt246" typeof="mw:Transclusion">去聲</small>。江湖多風波<small about="#mwt247" typeof="mw:Transclusion">一云秋多風</small>，舟楫恐失墜。出門搔白首，若<small about="#mwt248" typeof="mw:Transclusion">一作苦</small>負平生志。<br/>
　　<small about="#mwt249" typeof="mw:Transclusion">此代述夢中心事，曲盡倉皇悲憤情狀。　告歸四句，夢聞其言。出門二句，夢見其形。　上章以平生魂起下，此章以平生志起下。<br/>
　　<span class="book-name">前漢·直不疑傳</span>：同舍有告歸。　仲長統詩：何為局促。<br/>
　　晉僧張奴歌：樂所少人往，苦道若翻囊。<br/>
　　<span class="book-name">賈誼傳</span>：經制不定，是猶渡江湖亡維楫，中流而遇風波，船必覆矣。<br/>
　　<span class="book-name">詩</span>：搔首踟蹰。潘岳詩：白首同所歸。<br/>
　　謝惠連詩：生平無志意。</small><br/>
　　冠蓋滿京華，斯人獨顦顇。孰云網恢恢，將老身<small about="#mwt250" typeof="mw:Transclusion">一作才</small>反累。千秋萬歲名，寂寞身後事。<br/>
　　<small about="#mwt251" typeof="mw:Transclusion">此傷其遭遇坎軻，深致不平之意。　身累名傳，其屈伸亦足相慰。但惻惻交情，説到痛心酸鼻，不是信將來，還是悼目前也。　此章四句起，下二段各六句。<br/>
　　<span class="book-name">魏國策</span>：冠蓋相望。　郭璞詩：京華遊俠窟。<br/>
　　嵇康詩：何時見斯人。<span class="book-name">楚辭</span>：顏色憔悴。<br/>
　　<span class="book-name">道德經</span>：天網恢恢。<br/>
　　蔡邕古歌：不獲已，人將老。<br/>
　　阮籍詩：千秋萬歲後，榮名安所之。<br/>
　　<span class="book-name">莊子</span>：寂寞無為。　<span class="book-name">晉書·文苑傳</span>：張翰任心自適，不求當世，或謂之曰：「卿乃可縱適一時，獨不為身後名耶」，答曰：「使我有身後名，不如即時一盃酒」。庾信詩：眼前一盃酒，誰論身後名。</small><br/>
　　<small about="#mwt252" typeof="mw:Transclusion">此因頻夢而作，故詩語更進一層。前云明我憶，是白知公。此云見君意，是公知白。前云波浪蛟龍，是公為白憂。此云江湖舟楫，是白又自為慮。前章説夢處，多涉疑詞，此章説夢處，宛如目撃，形愈疏而情愈篤，千古交情，惟此為至，然非公至性，不能有此至情，非公至文，亦不能寫此至性。<br/>
　　陸時雍曰：是魂是人，是夢是真，都覺恍惚無定。親情苦意，無不備極矣。<br/>
　　吳山民曰：子美<span class="book-name">天末懷李白</span>詩，其尾聯云「應共冤魂語，投詩贈汨羅」，今上篇云「水深波浪闊，無使蛟龍得」，此又云「江湖多風波，舟楫恐失墜」，疑是時必有妄傳太白墮水死者，故子美云云。後世遂有沉江騎鯨之説，蓋因公詩附會耳。太白卒於當塗李陽冰家，葬於謝家青山，二史可考，安有沉江事乎。</small><br/>
　　<span id="you_huai_tai_zhou_zheng_shi_ba_si_hu-n1054" about="#mwt254" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#you_huai_tai_zhou_zheng_shi_ba_si_hu-n1054" class="mw-selflink-fragment">有懷台州鄭十八司戶</a></span><br/>
　　<small about="#mwt255" typeof="mw:Transclusion">鶴注：<span class="date" title="757年">至德二載</span>，虔貶台州司戶，公有詩送行，明年又有「春深逐客」一詩，此詩又在其後，當是<span class="date" title="759年">乾元二年</span>，秦華間作。末云「相望無所成，乾坤莽回互」，蓋在棄官以後耶。</small><br/>
　　天台隔三江<small about="#mwt257" typeof="mw:Transclusion">一云江海</small>，風浪無晨暮。鄭公縱得歸，老病不識路。<br/>
　　<small about="#mwt258" typeof="mw:Transclusion">鄭貶台州，痛其歸期無日。<br/>
　　天台，山名，今在台州府。三江，長江、浙江、曹娥江也。舊引<span class="book-name">爾雅注</span>岷江、浙江、松江，非適<span class="place">台</span>之路。<br/>
　　<span class="book-name">後漢書</span>：太原閔仲叔，客居安邑，老病家貧。　沈約詩：夢中不識路。</small><br/>
　　昔如水<small about="#mwt259" typeof="mw:Transclusion">一作江，晉作天</small>上鷗，今為<small about="#mwt260" typeof="mw:Transclusion">樊作為，一作如</small>罝中兔。性命由他人，悲辛但狂顧。山鬼獨一脚，蝮蛇長如樹。呼號<small about="#mwt262" typeof="mw:Transclusion">平聲</small>傍<small about="#mwt263" typeof="mw:Transclusion">去聲</small>孤城，歲月誰與度。<br/>
　　<small about="#mwt264" typeof="mw:Transclusion">此遥憶天台景事。　前四，恐為人所嫉，後四，恐為物所傷。<br/>
　　鮑照詩：昔如韝上鷹，今如檻中猿。　何遜詩：可憐雙白鷗，朝夕水上浮。<br/>
　　<span class="book-name">詩</span>：肅肅兔罝。<br/>
　　<span class="book-name">吳越春秋</span>：予胥謂漁父曰：「性命由天，今屬丈人」。<br/>
　　<span class="book-name">楚辭</span>：狂顧南行。<br/>
　　<span class="book-name">楚辭·九歌</span>有<span class="book-name">山鬼</span>篇。<span class="book-name">述異記</span>：山鬼，嶺南所在有之，獨足反踵。<br/>
　　<span class="book-name">嚴助傳</span>：越地林中多蝮蛇猛獸。<span class="book-name">山海經</span>：蝮蛇，色如綬紋，大者百餘斤，一名反鼻蛇。<br/>
　　<span class="book-name">前漢·游俠傳</span>：陳孟公晝夜呼號。　任昉啟：孤城窮守。<br/>
　　誰與度，獨居無侣也。</small><br/>
　　從來禦魑魅，多為<small about="#mwt265" typeof="mw:Transclusion">一作被</small>才名誤。夫子嵇阮流，更被<small about="#mwt266" typeof="mw:Transclusion">一作遭</small>時俗惡<small about="#mwt267" typeof="mw:Transclusion">烏故切</small>。海隅微小吏，眼暗髮垂素。鳩杖近<small about="#mwt268" typeof="mw:Transclusion">趙作鳩杖近，一作黄帽映</small>青袍，非供折腰具。<br/>
　　<small about="#mwt269" typeof="mw:Transclusion">此又敘謫台始末。　上四，歎其負才招忌。下四，憐其屈身一官。<br/>
　　<span class="book-name">左傳</span>：投諸四裔，以禦魑魅。<br/>
　　<span class="book-name">江淹傳</span>：幼禀器譽，夙燿才名。<br/>
　　<span class="book-name">世説</span>：周顗曰：何敢近舍明公，遠希嵇阮。　<span class="book-name">晉書</span>：嵇康至汲郡山中，見孫登。康臨去，登曰：「君性烈而才儁，其能免乎」，後鍾會譖康欲助母丘儉，文帝遂害之。<br/>
　　嵇康書：阮嗣宗為禮法之士所繩，故疾之為讎。<br/>
　　束晳<span class="book-name">玄居釋</span>：偶鄭老於海隅。又知<span class="book-name">醉時歌</span>用鄭老所本。<br/>
　　<span class="book-name">秋興賦</span>：素髮颯以垂領。<br/>
　　<span class="book-name">後漢·禮儀志</span>：漢民年七十者授玉杖，以鳩鳥為飾，欲老人如鳩不噎也。<span class="book-name">隋書·禮儀志</span>：都下及外州人，年七十以上，賜鳩杖黄帽。<br/>
　　折腰，見下<span class="book-name">遣興</span>詩注。</small><br/>
　　平生一杯酒，見我故人遇。相望無所成，乾坤莽回互。<br/>
　　<small about="#mwt270" typeof="mw:Transclusion">末結懷想之情。　故人杯酒，前事難尋。相望無成，今皆寥落。乾坤莽莽中，何時得重聚首耶，仍應老病難歸意。　此章前後各四句，中二段各八句。<br/>
　　沈約詩：平生少年日，分手易前期。勿言一樽酒，明日難重持。<br/>
　　<span class="book-name">海賦</span>：乖蠻隔夷，回互萬里。</small><br/>
　　<small about="#mwt271" typeof="mw:Transclusion">王嗣奭曰：此詩想像鄭公孤危之狀，如親見，亦如身歷。説到離别之傷，死生之痛，從肺腑交情流露出來，幾於一字一淚。</small><br/>
　　<span id="qian_xing-n1055" about="#mwt272" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#qian_xing-n1055" class="mw-selflink-fragment">遣興<small about="#mwt273" typeof="mw:Transclusion">去聲</small>五首</a></span><br/>
　　<small about="#mwt274" typeof="mw:Transclusion">黄鶴編在<span class="date" title="759年">乾元二年</span>秦州作。</small><br/>
　　蟄龍三冬卧，老鶴萬里心。昔時賢俊人，未遇猶視今。嵇康不得死<small about="#mwt275" typeof="mw:Transclusion">一云且不死</small>，孔明有知音。又如壠坻<small about="#mwt276" typeof="mw:Transclusion">一作壠底</small>松，用舍<small about="#mwt277" typeof="mw:Transclusion">上聲</small>在所尋。大哉霜雪幹，歲久為枯林。<br/>
　　<small about="#mwt278" typeof="mw:Transclusion">此詩見賢者在世，貴逢知己。後四章皆發端於此。　在六句分截，上言抱志欲伸，今古皆然，下言遭遇不同，榮辱遂異。用比意作起結，章法甚古。叔夜孔明，不宜專承臥龍，亦不當分頂龍鶴。起語乃託興，蓋自傷不得志而發歟。<br/>
　　<span class="book-name">易</span>：龍蛇之蟄，以存身也。<br/>
　　黃生注：老鶴，指嵇康。<span class="book-name">世說</span>：人言嵇延祖如野鶴之在雞群，王戎曰：「君未見其父耳」。　<span class="book-name">舞鶴賦</span>：結長悲於萬里。<br/>
　　<span class="book-name">後漢·周燮傳</span>：開東閣，延賢俊。<br/>
　　<span class="book-name">京房傳</span>：臣恐後之視今，猶今之視昔也。<br/>
　　<span class="book-name">晉書</span>：鍾會以舊憾言於文帝曰：「嵇康，臥龍也，不可起，公無憂天下，顧以康為慮耳。」因譖康欲助母丘儉，殺之。<br/>
　　<span class="book-name">蜀志</span>：諸葛亮躬耕壠畝，徐庶言於先主曰：「孔明臥龍也，將軍宜枉駕過之」，先主遂詣亮。　陶潛詩：知音苟不存。<br/>
　　蔡邕<span class="book-name">漢津賦</span>：上控隴坻，下接江湖。<br/>
　　王績<span class="book-name">詠松</span>詩：何時畏斧斤，幾度經霜雪。</small><br/>
　　昔者<small about="#mwt280" typeof="mw:Transclusion">一作在昔</small>龐德公，未曾<small about="#mwt281" typeof="mw:Transclusion">音層</small>入州府。襄陽耆舊間，處<small about="#mwt282" typeof="mw:Transclusion">止聲</small>士節獨<small about="#mwt283" typeof="mw:Transclusion">一作猶</small>苦。豈無濟時策<small about="#mwt284" typeof="mw:Transclusion">一作術</small>，終竟畏羅罟<small about="#mwt285" typeof="mw:Transclusion">一作終歲畏罪罟</small>。林茂鳥有歸，水深魚知聚。舉家隱<small about="#mwt286" typeof="mw:Transclusion">一作依</small>鹿門，劉表焉<small about="#mwt287" typeof="mw:Transclusion">于虔切</small>得取。<br/>
　　<small about="#mwt288" typeof="mw:Transclusion">此言不能如孔明之救時，則當如龐公之高隱。上四敘述其事，下四推見其心。　<span class="book-name">杜臆</span>：「豈無濟時策」，公自寓也。<br/>
　　<span class="book-name">後漢書</span>：龐德公居峴山南，未嘗入城府。荆州刺史劉表就候之，謂曰：「夫保全一身，孰若保全天下乎」，龐公笑曰：「鴻鵠巢于高林，暮而得所棲，黿鼉穴於深淵，夕而得所宿，夫趣舍行止，亦人之巢穴也。且各得其棲而已。」因釋耕隴上。表嘆息而去，後遂攜妻子，登鹿門山，採藥不返。<br/>
　　晉習鑿齒撰<span class="book-name">襄陽耆舊記</span>。<br/>
　　鮑照詩：投心障苦節，隱迹避榮年。<br/>
　　<span class="book-name">淮南子</span>：水深則魚聚，木茂而鳥樂。曹植<span class="book-name">離思賦</span>：水重深而魚悦，林修茂而鳥喜。</small><br/>
　　陶潛避俗翁，未必能達道。觀其著詩集，頗亦恨枯槁。達生豈是足，默識<small about="#mwt289" typeof="mw:Transclusion">音志</small>蓋不早。有子賢與愚，何其掛懷抱。<br/>
　　<small about="#mwt290" typeof="mw:Transclusion">彭澤高節，可追鹿門。詩若有微詞者，蓋借陶集而翻其意，故為曠達以自遣耳，初非譏刺先賢也。<br/>
　　<span class="book-name">晉書</span>：陶潛，字元亮，博學善屬文，嘗著<span class="book-name">五柳先生傳</span>以自況。以親老家貧，為鎮軍、建威參軍，謂親朋曰：「聊欲絃歌以為三逕之資，可乎」，執事者聞之，以為彭澤令。在縣，公田悉種秫穀，妻子固請五十畝種粳。郡遣督郵至縣，吏白應束帶見之，潛歎曰：「吾不能為五斗米折腰，拳拳事鄉里小兒耶」。<span class="date" title="407年">義熙三年</span>，解印去縣，乃賦<span class="book-name">歸去來辭</span>。<br/>
　　<span class="book-name">墨子</span>：未必達吾道。<br/>
　　陶有<span class="book-name">飲酒</span>詩：顏淵故為仁，長飢至於老。雖留身後名，一生亦枯槁。<br/>
　　<span class="book-name">莊子</span>：達生之情者傀。注：傀，大也。謝靈運詩：萬事難並歡，達生幸可託。<br/>
　　孔融<span class="book-name">薦禰衡表</span>：弘羊潛計，安世默識。<br/>
　　陶有<span class="book-name">責子</span>詩：白髮垂兩鬢，肌膚不復實。雖有五男兒，總不好紙筆。又<span class="book-name">命子</span>詩云：夙興夜寐，願爾斯才。爾之不才，亦已焉哉。</small><br/>
　　<small about="#mwt291" typeof="mw:Transclusion">黄庭堅曰：子美困於山川，為不知者詬病，以為拙於生事。又往往譏議宗文、宗武失學，故寄之淵明以解嘲耳。詩名曰<span class="book-name">遣興</span>可解也。</small><br/>
　　賀公雅吳語，在位常清狂。上<small about="#mwt293" typeof="mw:Transclusion">上聲</small>疏<small about="#mwt294" typeof="mw:Transclusion">去聲</small>乞骸骨，黄冠歸故鄉。爽氣不可致，斯人今則亡。山陰一茅宇，江<small about="#mwt295" typeof="mw:Transclusion">一作淮</small>海日清<small about="#mwt296" typeof="mw:Transclusion">一作凄</small>凉。<br/>
　　<small about="#mwt297" typeof="mw:Transclusion">賀孟二公，皆當時人物。論古而并及此者，以故交零落，並為遣興之詞也。　吳語清狂，寫其語言意態。乞身歸里，記其出處大節。鑑湖一曲，茅宇在焉，撫遺跡而仰流風也。上四生前，下四殁後。<br/>
　　<span class="book-name">舊唐書</span>：賀知章為禮部侍郎，取舍非允，門廕子弟，喧訴盈庭，於是以梯登牆，首出決事，時人咸嗤之。晚年尤加縱誕，自號四明狂客，又稱秘書外監。<span class="date" title="744年">天寶三載</span>，因病恍惚，乃上疏請度為道士，求還鄉里，仍捨本鄉宅為觀，上許之。<span class="book-name">世説</span>：劉真長見王丞相，出，人問云何，答曰：「未見他異，唯聞作吳語耳」。<br/>
　　<span class="book-name">漢書·昌邑王賀傳</span>：賀清狂不慧。左思<span class="book-name">魏都賦</span>：僕黨清狂。<br/>
　　<span class="book-name">史記</span>：範增願請骸骨歸。<br/>
　　<span class="book-name">記·郊特牲</span>：野夫黄冠。劉刪詩：名山本鬱盤，道士貴黄冠。　吳注：隋李播仕隋，棄官為道士，號黃冠子，即淳風之父。<br/>
　　<span class="book-name">世説</span>：王徽之以手板拄頰云：西山朝來，致有爽氣耳。<br/>
　　<span class="book-name">論語</span>：今也則亡。<br/>
　　山陰，越州也，在會稽山北，故名。<br/>
　　<span class="book-name">古今樂錄</span>：莊周引聲歌：巖巖之石，幽而清涼。　山陰西有浙江，東有曹娥江，兩江近海，隨潮出入，故有江海淒涼之句。</small><br/>
　　吾憐孟浩然，裋<small about="#mwt300" typeof="mw:Transclusion">郭作短</small>褐即長夜。賦詩何必多，往往凌鮑謝。清江空舊魚<small about="#mwt301" typeof="mw:Transclusion">一作舊魚美，一作舊美魚</small>，春雨餘甘蔗。每望東南雲，令<small about="#mwt302" typeof="mw:Transclusion">平聲</small>人幾悲吒<small about="#mwt303" typeof="mw:Transclusion">陟駕切</small>。<br/>
　　<small about="#mwt303_2" typeof="mw:Transclusion">高、岑、王、孟，並馳聲天寶間。孟獨布衣終身，早年謝世，乃處士之最可悲者。清江以下，望襄陽而感歎。空、餘二字，見物在人亡　。<span class="book-name">杜臆</span>：浩然之窮，公亦似之，憐孟正以自憐也。<br/>
　　孟浩然，初名浩，後以字行。<span class="book-name">舊書</span>：浩然隱鹿門山，以詩自適。年四十，遊京師，應進士不第，還襄陽卒。<br/>
　　<span class="book-name">南史</span>：范蔚宗在獄中題扇曰：即長夜之悠悠。<br/>
　　鶴注：「賦詩何必多，往往凌鮑謝」，乃孟詩也，公就舉其詩以稱之。　夢弼曰：鮑謂明遠，謝謂三謝，乃靈運、惠連、玄暉也。<span class="book-name">温子昇傳</span>：王暉業嘗云：「江左文人，宋有顏延之、謝靈運，梁有沈約、任眆，我子昇足以凌顏轢謝，含任吐沈。」<br/>
　　<span class="book-name">襄陽耆舊傳</span>：漢水中鯿魚甚美，即槎頭鯿。浩然詩：試垂竹竿釣，果見槎頭鯿。<br/>
　　王士源<span class="book-name">浩然集序</span>：灌園藝圃以全高。張載詩：「江南郡蔗，醴液豐沛。三巴黄甘，瓜州素柰」，則襄陽舊有蔗也。<br/>
　　郭璞詩：撫心獨悲吒。吒，怒也。　夢弼曰：襄陽在秦州東南，公寓秦州，故望東南之雲而悲吒。</small><br/>
　　<span id="qian_xing-n1056" about="#mwt304" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#qian_xing-n1056" class="mw-selflink-fragment">遣興<small about="#mwt305" typeof="mw:Transclusion">去聲</small>二首</a></span><br/>
　　<small about="#mwt306" typeof="mw:Transclusion">此詩，黄鶴編在<span class="date" title="759年">乾元二年</span>秦州詩内，今姑仍之。</small><br/>
　　天用莫如龍，有時繫扶桑。頓轡海徒湧，神人身更長。性命苟不存，英雄徒自强。吞聲勿復<small about="#mwt307" typeof="mw:Transclusion">扶又切</small>道<small about="#mwt308" typeof="mw:Transclusion">去聲</small>，真宰意茫茫。<br/>
　　<small about="#mwt309" typeof="mw:Transclusion">朱注：此詩深警安史之徒也。　龍乃君象，人臣而欲竊據天位，勢必不行，故曰頓轡。扶桑在東海，比安史之地。神人更長，謂朝有名將。性命不存，言積惡自斃。臨殁吞聲，不敢復言天意渺茫，見報應之不爽也。<span class="book-name">杜臆</span>謂末二乃十字成句。<br/>
　　<span class="book-name">史記·平準書</span>：天用莫如龍，地用莫如馬，人用莫如龜。<br/>
　　劉向<span class="book-name">九歎</span>：維六龍於扶桑。<span class="book-name">十洲記</span>：扶桑在碧海中，樹長數千丈，一千餘圍，兩兩同根，更相依倚，故曰扶桑。<span class="book-name">淮南子</span>：日登於扶桑之上，是謂朏明。爰止羲和，爰息六螭，是謂懸車。注：六螭即六龍也。日乘車，駕以六龍，羲和御之。<br/>
　　曹植<span class="book-name">與吳質書</span>：思抑六龍之首，頓羲和之轡。<br/>
　　<span class="book-name">神異經</span>：西北海外有人焉，長二千里，兩脚中間相去千里，腹圍一千五百里。　曹操樂府：飄颻八極，與神人俱。<br/>
　　<span class="book-name">東觀漢記</span>：仲長統曰：永保性命之期。陶詩：知音苟不存。<br/>
　　後漢張奐書：匈奴若非其罪，何肯吞聲。<span class="book-name">恨賦</span>：莫不飲恨而吞聲。<br/>
　　<span class="book-name">老子</span>：真宰足以制萬物。<span class="book-name">莊子</span>：若有真宰存焉，而不得其朕也。　陸機<span class="book-name">歎逝賦</span>：何視天之芒芒。</small><br/>
　　地用莫如馬，無良復<small about="#mwt311" typeof="mw:Transclusion">扶又切</small>誰記。此日千里鳴，追風可君意。君看渥洼種<small about="#mwt312" typeof="mw:Transclusion">上聲</small>，態與駑駘異。不雜<small about="#mwt313" typeof="mw:Transclusion">一作在</small>蹄齧間，逍遥有能事。<br/>
　　<small about="#mwt314" typeof="mw:Transclusion">此章冀朝廷專用李郭也。　朱注：渥洼之種，迥異駑駘，所謂「追風可君意」者，當時惟郭子儀、李光弼足以語此，肅宗不能專任，公詩蓋以諷之。　馬比汗馬之臣。駑駘蹄齧，此其無良者，如哥舒翰、僕固懷恩輩是也。千里渥洼，有馴良之德者，如李郭之赤心報國，百戰不疲是也。曰不雜，欲朝廷分别而用之。曰逍遥，謂其從容制勝，能立大功也。<br/>
　　舊注以無良為世無王良，非也。謝瞻詩：蹇步愧無良。<br/>
　　陽縉詩：躡影追風本絕羣。<br/>
　　<span class="book-name">漢書</span>：馬生渥洼水中。<br/>
　　<span class="book-name">楚辭</span>：策駑駘而取路。<br/>
　　<span class="book-name">周禮·夏官</span>：廋人，掌教駣攻駒。注：攻駒，騬其蹄齧者閑之。<br/>
　　<span class="book-name">詩</span>：河上乎逍遥。</small><br/>
　　<span id="qian_xing-n1057" about="#mwt316" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#qian_xing-n1057" class="mw-selflink-fragment">遣興<small about="#mwt317" typeof="mw:Transclusion">去聲</small>五首</a></span><br/>
　　<small about="#mwt318" typeof="mw:Transclusion">此詩梁權道編在<span class="date" title="759年">乾元二年</span>秦州詩内，今姑仍之。</small><br/>
　　朔風飄胡雁，慘澹帶砂礫。長林何蕭蕭，秋草萋更碧。北里富薰天，高樓夜吹笛。焉<small about="#mwt319" typeof="mw:Transclusion">音烟</small>知南鄰客，九月猶絺綌。<br/>
　　<small about="#mwt320" typeof="mw:Transclusion">此章歎富家宴樂之盛。　上四，深秋之景。下四，炎凉之況。南鄰客，公自謂。<br/>
　　鮑照詩：北風驅雁帯胡霜。又：胡雁巳矯翼。又：疾風衝塞起，沙礫自飄揚。首二句本此。<br/>
　　江逌詩：長林悲素秋。　<span class="book-name">楚辭</span>：風颯颯兮木蕭蕭。<br/>
　　古詩：秋草萋已綠。　左思詩：南鄰撃鐘磬，北里吹笙竽。　陸機詩：高樓一何峻。<br/>
　　向秀<span class="book-name">思舊賦</span>：鄰人有吹笛者。<br/>
　　<span class="book-name">詩</span>：九月授衣。　<span class="book-name">隋書</span>：袁充少時，冬初尚衣葛，客戲之曰：「絺兮綌兮，凄其以風」，充曰：「惟絺惟綌，服之無斁」。　公詩「花時甘縕袍」，此云「九月猶絺綌」，見貧人衣服失寒暑之宜。</small><br/>
　　長陵銳頭兒，出獵待明發。騂<small about="#mwt322" typeof="mw:Transclusion">一作觪</small>弓金爪鏑，白馬蹴微雪。未知所馳逐，但見暮光滅。歸來懸兩狼，門戶有旌節。<br/>
　　<small about="#mwt323" typeof="mw:Transclusion">此章歎少年射獵之事。　上四，早獵之景。下四，夜歸之興。　前曰「長陵銳頭兒」，後曰「門戶有旌節」，盖指勳戚豪勢之家，乃追憶長安事也。<br/>
　　漢高祖葬長陵，在長安四十里。　<span class="book-name">春秋後語</span>：平原君曰：「澠池之會，臣觀武安君小頭而銳，瞳子黒白分明，瞻視不常，難與争鋒，惟廉頗足以當之。」<br/>
　　<span class="book-name">蘇武傳</span>：單于出獵。　<span class="book-name">詩</span>：明發不寐。明發，曉光初發也。<br/>
　　又：騂騂角弓。注：騂騂，調利也。　金爪鏑，言箭鏃之鏑如金爪然。<br/>
　　<span class="book-name">史記</span>：博戲馳逐。<br/>
　　梁簡文帝詩：絲條轉暮光。<br/>
　　<span class="book-name">詩</span>：並驅從兩狼兮。<br/>
　　<span class="book-name">周禮·秋官</span>：小行人，道路用旌節。<span class="book-name">唐書·百官志</span>：節度使賜雙旌雙節，行則建節，樹六纛。<span class="book-name">車服志</span>：大將出，賜旌以專賞，節以專殺。旌以絳帛五丈，粉畫虎，有銅龍一，首纏緋幡，紫縑為袋，油囊為表。節懸畫木盤三，相去數寸，隅垂赤麻，餘與旌同。</small><br/>
　　漆有用而割，膏以明自煎。蘭摧白露下，桂折秋風前。府中羅舊尹，沙道尚依然。赫赫蕭京兆，今為時所憐。<br/>
　　<small about="#mwt324" typeof="mw:Transclusion">此章慨趨炎附勢之徒。　借物託興，言盛衰倏忽，凡事皆然，如蕭京兆可鑒矣。　盧注：府中指丞相府，蕭炅黨於林甫，為其所網羅，故曰羅舊尹。<br/>
　　<span class="book-name">莊子</span>：山木自寇也，膏火自煎也。桂可食，故伐之。漆可用，故割之。<br/>
　　<span class="book-name">漢書</span>：龔勝卒，有一老父相弔，哭甚哀，既而曰：「嗟乎，薰以香自燒，膏以明自消，龔生竟夭天年，非吾徒也。」<br/>
　　<span class="book-name">世説</span>：寧為蘭摧玉折，不作蕭敷艾榮。<br/>
　　古詩<span class="book-name">陌上桑</span>：冉冉府中趨。<br/>
　　<span class="book-name">唐國史補</span>：凡宰相禮，絕班行，府縣載沙填路，自私第至於城東街，號曰沙路。<br/>
　　<span class="book-name">詩</span>：赫赫師尹。<br/>
　　<span class="book-name">漢書</span>：成帝時童謠：故為人所羡，今為人所憐。</small><br/>
　　<small about="#mwt325" typeof="mw:Transclusion">錢謙益曰：舊注皆以蕭京兆為蕭至忠。按至忠未嘗官京兆，若以蕭望之喻至忠，則望之為左馮劉，非京兆也。天寶八載，京兆尹蕭炅坐贓，左遷汝陰太守。史稱京兆尹蕭炅、御史中丞宋炅，皆林甫所親善。國忠皆誣奏遣逐，林甫不能救，則所謂蕭京兆者，蓋炅也。<span class="book-name">通鑒</span>：蕭炅為河南尹，嘗坐事西台，遣吉溫往按之。溫後為萬年縣丞，未幾，炅拜京兆尹。高力士權移將相，炅親附之，溫尤與之善，遂相結為膠漆。其事詳<span class="book-name">舊書·吉溫傳</span>中。唐京兆尹多宰相私人，相與附麗，若炅與鮮於仲通，皆是。<br/>
　　朱注：夢弼引于競<span class="book-name">大唐傳</span>，<span class="date" title="910年">天寶三年</span>，因蕭京兆炅奏，於要路築甬道，載沙實之，屬於朝堂。此詩蕭京兆，承上沙道言之，其為炅發無疑。</small><br/>
　　猛虎憑其威，往往遭急縛。雷吼徒咆哮，枝撑已在脚。忽看<small about="#mwt326" typeof="mw:Transclusion">平聲</small>皮寢處，無復<small about="#mwt327" typeof="mw:Transclusion">扶又切</small>睛閃爍。人有甚於斯，足以勸<small about="#mwt328" typeof="mw:Transclusion">一作戒</small>元惡。<br/>
　　<small about="#mwt329" typeof="mw:Transclusion">此章戒當時憑威肆虐者。　上六，借虎作比，所謂强梁者，不得其死也，末點正意。錢箋：此詩蓋指吉溫之流。溫嘗云：「若遇知己，南山白額虎不足縛也」，故借以為喻<br/>
　　<span class="book-name">史記</span>：不避猛虎之害。<br/>
　　<span class="book-name">後漢·吕布傳</span>：曹操縳吕布，布曰：「縳太急」，操曰：「縳虎不得不急」。<br/>
　　庾信詩：六國始咆哮。咆哮，虎聲，其吼如雷。<br/>
　　枝撑，木柱，縛虎於此也。<span class="book-name">魯靈光殿賦</span>：枝撐杈枒而斜據。<br/>
　　<span class="book-name">左傳</span>：譬如禽獸，臣食其肉，而寢處其皮矣。<br/>
　　<span class="book-name">杜臆</span>：勸元惡，勸之使反於善也。　<span class="book-name">書</span>：元惡大憝。　<span class="book-name">唐書·吉温傳</span>：李林甫久當國，温與羅希奭鍛獄，相勉以虐，號羅鉗吉綱。公卿見者，莫敢偶語。後貶端溪尉，俄遣使殺温。</small><br/>
　　朝逢<small about="#mwt332" typeof="mw:Transclusion">一作送</small>富家葬，前後皆<small about="#mwt333" typeof="mw:Transclusion">一作見</small>輝光。共指親戚大，緦麻百夫行<small about="#mwt334" typeof="mw:Transclusion">叶音杭</small>。送者各有死，不須羨其强。君看束縛<small about="#mwt335" typeof="mw:Transclusion">一作練</small>去，亦得歸山岡。<br/>
　　<small about="#mwt336" typeof="mw:Transclusion">吳注：末章言富貴貧賤，同歸於盡，以終前四章之義。　公見富家之葬，送者極盛，因歎送者亦各有死，又何足羡乎。彼桐棺葦索，亦得束縛而歸土，何必歎戚於其間哉。　王十朋指馬嵬驛傍貴妃埋身者，恐未然。<br/>
　　輝光，指送葬儀衛之盛。<br/>
　　陶潛詩：親戚或餘悲。<br/>
　　<span class="book-name">記</span>：四世而緦麻，服之窮也。　<span class="book-name">詩</span>：百夫之特。<br/>
　　梁吳均<span class="book-name">齊諧記</span>：桓玄誅死，芒繩束縛其屍，沉諸江中。舊注：孫峻殺諸葛恪，以葦席裹身，篾束其腰，投石子岡。<br/>
　　阮籍詩：丘墓蔽山岡。</small><br/>
　　<small about="#mwt337" typeof="mw:Transclusion">唐汝詢曰：<span class="book-name">遣興</span>詩，章法簡淨，屬詞平直，不露才情，有建安風骨。<span class="book-name">雜詩</span>六首之遺韻也。譬之宫室，<span class="book-name">三吏</span>、<span class="book-name">三别</span>、前後<span class="book-name">出塞</span>，堂殿之壯者也。<span class="book-name">遣興</span>各五首，曲室之精者也。</small><br/>
　　<span id="qin_zhou_za_shi_er_shi_shou-n1064" about="#mwt338" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#qin_zhou_za_shi_er_shi_shou-n1064" class="mw-selflink-fragment">秦州雜詩二十首</a></span><br/>
　　<small about="#mwt339" typeof="mw:Transclusion"><span class="date" title="759年">乾元二年</span>秋至秦州後作。　<span class="book-name">唐書</span>：秦州，在京師西七百八十里，今屬陜西鞏昌府。　<span class="book-name">寰宇記</span>：秦州，本秦隴西郡，漢武帝分隴西置天水郡，王莽末，隗囂據其地，後漢更天水為漢陽郡。<span class="book-name">地道記</span>云：漢陽有大阪，名曰隴坻，亦曰隴山。是也。魏初，中分隴右為秦州，唐<span class="date" title="619年">武德二年</span>仍置秦州，<span class="date" title="742年">天寶元年</span>改天水郡，<span class="date" title="758年">乾元元年</span>復為秦州。　<span class="book-name">陶淵明集</span>有<span class="book-name">雜詩</span>題。</small><br/>
　　滿目悲生事，因人作遠遊。遲迴度隴怯，浩蕩及<small about="#mwt340" typeof="mw:Transclusion">一作入</small>關愁。水落魚龍夜，山空<small about="#mwt341" typeof="mw:Transclusion">一作通</small>鳥鼠秋。西征問烽火，心折此淹留。<br/>
　　<small about="#mwt342" typeof="mw:Transclusion">首章，説初至秦事。　首聯，赴秦之由。次聯，入秦之難。三聯，到秦風景。末聯，客秦心事。大段在四句分截。　顧注：關輔大饑，生事艱難，故依人遠遊，非謂因房琯而致此遠遊。公必不以一謫怨及故人。　吳論：度隴而怯，山之長也。及關而愁，地之闊也。　魚龍川，鳥鼠谷，秦州地名。水落山空，秋日淒涼之況。問烽火，憂吐蕃也。秦在長安之西，故云西征。趙注謂公更欲西遊者，非是。心折淹留，意不欲久客於秦矣。<br/>
　　鮑照詩：紛紛悲滿目。<span class="book-name">北史</span>：馮偉不治生事。<br/>
　　<span class="book-name">平原君傳</span>：公等碌碌，因人成事。　郭璞詩：迅足羨遠遊。<br/>
　　鮑照詩：臨路獨遲迴。　<span class="book-name">三秦記</span>：隴阪九迴，不知高幾里，欲上者，七日乃得越。陳後主詩：笳吟度隴咽，笛囀出關鳴。<br/>
　　謝朓詩：浩蕩别親知。趙至<span class="book-name">與嵇茂齊書</span>：李叟入秦，及關而嘆。劉峻詩：空軫及關嘆。<span class="book-name">唐書</span>：安戎關在隴山。<br/>
　　祖孫登詩：岸高知水落。<span class="book-name">水經注</span>：汧水出汧縣西山，世謂之小隴山，其水東北流，歷澗，注以成淵，潭漲不測，出五色魚，俗以為龍而莫敢採捕，因謂魚龍水，亦通謂之魚龍川。黄希曰：<span class="book-name">舊書</span>：太宗<span class="date" title="630年">貞觀四年</span>十月幸隴州，十三日校獵於魚龍川。即此地。<span class="book-name">西溪叢語</span>：魚龍本水名。又<span class="book-name">水經</span>言：魚龍以秋日為夜。一句中合用兩事。<br/>
　　陳後主詩：天迥浮雲細，山空明月深。　<span class="book-name">水經</span>：渭谷亭南鳥鼠山，<span class="book-name">禹貢</span>所謂渭出鳥鼠者也。<span class="book-name">爾雅</span>：鳥鼠同穴，其鳥為鵌，其鼠為鼵。注：鼵，如人家鼠而尾短。鵌，似鵽而小，黄黒色。穴入地三四尺，鼠在内，鳥在外。今在隴西首陽縣，鳥鼠同穴山中。岑參詩：魚龍川北磐溪雨，鳥鼠山西洮水雲，正與公同。<br/>
　　<span class="book-name">西征賦</span>：潘子憑軾西征，自京徂秦。　張協詩：烽火列邊亭。<br/>
　　<span class="book-name">别賦</span>：心折骨驚。　<span class="book-name">楚辭</span>：攀桂枝兮聊淹留。</small><br/>
　　秦州城<small about="#mwt347" typeof="mw:Transclusion">一作山</small>北寺，勝跡<small about="#mwt348" typeof="mw:Transclusion">一云傳是</small>隗囂宫。苔蘚山門古<small about="#mwt349" typeof="mw:Transclusion">一作故</small>，丹青野殿空。月明垂葉露，雲逐度溪風。清渭無情極，愁時獨向東。<br/>
　　<small about="#mwt350" typeof="mw:Transclusion">二章，咏城北寺也。　上四，記敘古迹。下四，對景傷情。　山門古，言舊寺猶存。野殿空，見故宫久没。古字、空字，眼在句尾。露方垂葉，月照則明。雲之度溪，随風而逐。明字、逐字，眼在腰中。　步月看雲，有感異地羇孤。五六，便含愁字意。<br/>
　　<span class="book-name">元和郡國志</span>：秦州伏羌縣，本秦冀縣也。後漢隗囂據隴西天水郡，稱西伯，都此。寺即其故基。<span class="book-name">杜臆</span>：地志：州東北山上有崇寧寺，乃隗囂故居。<br/>
　　梁王冏詩：美景多勝迹。　<span class="book-name">方輿勝覽</span>：雕窠谷，在秦州麥積山之北，舊有隗囂避暑宫。張正見樂府：遠入隗囂宫，傍侵酒泉路。<br/>
　　裴子野<span class="book-name">華林園賦</span>：草石苔蘚，駁牢叢撮。　宋竟陵王子良詩：山門一已絕。<br/>
　　傅亮<span class="book-name">修張良廟教</span>：改構棟宇，修飾丹青。<br/>
　　張率詩：秋風蕭條露葉垂。<br/>
　　陰鏗詩：山逐下溪風。<br/>
　　<span class="book-name">後漢志</span>：隴西郡首陽山，渭水所出。趙注：渭水在秦州。寺枕秦山，下接渭水，東流於長安。</small><br/>
　　州圖領同谷，驛道出流沙。降<small about="#mwt352" typeof="mw:Transclusion">平聲</small>虜兼千帳，居人有萬家。馬驕<small about="#mwt353" typeof="mw:Transclusion">一作蹻</small>朱<small about="#mwt354" typeof="mw:Transclusion">一作珠</small>汗落，胡舞白題<small about="#mwt355" typeof="mw:Transclusion">一作蹄</small>斜。年少<small about="#mwt356" typeof="mw:Transclusion">去聲</small>臨洮子<small about="#mwt357" typeof="mw:Transclusion">一作至</small>，西來亦自誇。<br/>
　　<small about="#mwt358" typeof="mw:Transclusion">三章，咏降戎也。　州領同谷，驛出流沙，見為吐蕃往來之衝。今降戎多而居民少，勢可危矣。馬驕胡舞，申降虜之强。年少亦誇，恐居人之弱。　趙汸注：千少於萬，曰兼千帳，則降人多矣。萬多於千，曰有萬家，則居民少矣。末以邊郡單弱而歎之。　顧注：亦自誇，乃諷詞。舊注謂臨洮人足以守禦者，非是。<br/>
　　<span class="book-name">唐書</span>：秦州都督府，督領天水、隴西、同谷三郡。　州圖，秦州之圖志。驛道，秦州西出吐蕃之道。<br/>
　　<span class="book-name">夏書</span>：導弱水至於合黎，餘波入於流沙。<span class="book-name">唐六典</span>：隴右道，東接秦州，西逾流沙。流沙在沙州以北，連延數千里。<br/>
　　班固<span class="book-name">漢書贊</span>：日磾出於降虜。　夢弼曰：唐吐蕃貴人，處於大氈帳。<br/>
　　杜預<span class="book-name">水災疏</span>：漢氏居人衆多。　<span class="book-name">秦國策</span>：張儀説楚，效萬家之都。<br/>
　　庾信<span class="book-name">俠客行</span>：汗濕馬全驕。又<span class="book-name">馬射賦</span>云：選朱汗之馬。傅玄<span class="book-name">乘馬賦</span>：流汗如珠。<br/>
　　<span class="book-name">語林</span>：邯鄲淳初詣臨菑侯，曹植大喜，延入坐，侯遂科頭拍袒，胡舞。<span class="book-name">北齊·魏收傳</span>：收既輕疾，好聲樂，善胡舞。　<span class="book-name">漢·灌嬰傳</span>：斬胡白題將一人。薛夢符曰：題者，額也，其俗以白塗堊其額，因得名。舞則首偏，故曰白題斜。白題：如黒齒、雕題之類。　朱注：按服虔<span class="book-name">漢書注</span>，白題，胡名也。<span class="book-name">西域傳</span>：白題國王姓支，名史稽毅，其先匈奴之别種也。備考。<span class="book-name">杜臆</span>：<span class="book-name">代醉編</span>云：李叔元在京，戎騎入城，有胡人風吹氈笠墮地，後騎云「落下白題」，乃知是氈笠之名。<br/>
　　臨洮，在秦州西，秦漢曰隴西，唐曰臨洮。鶴注：臨洮人勇勁，可以備戎。如大曆二年，李抱玉使右軍都將臨洮李晟撃吐蕃，將千人至臨洮，屠<span class="place">定秦堡</span>。亦一証也。</small><br/>
　　鼓角緣<small about="#mwt360" typeof="mw:Transclusion">夷然切</small>邊郡，川原欲夜時。秋聽<small about="#mwt361" typeof="mw:Transclusion">平聲</small>殷<small about="#mwt362" typeof="mw:Transclusion">義從上聲，讀用平聲</small>地發，風散入雲悲。抱葉寒蟬静，歸山<small about="#mwt363" typeof="mw:Transclusion">一作來</small>獨鳥遲。萬方<small about="#mwt364" typeof="mw:Transclusion">一作年</small>聲一概，吾道竟何之。<br/>
　　<small about="#mwt365" typeof="mw:Transclusion">四章，咏鼓角也。　邊郡而聞鼓角，又當秋天欲夜之時，何等悽慄。殷地、入雲，承鼓角。蟬静、鳥遲，承夜時。末因邊郡而及萬方，則所慨於身世者深矣。　殷地發，鼓聲震動。入雲悲，角吹凄凉。<br/>
　　<span class="book-name">後漢·公孫瓚傳</span>：梯衝舞吾樓上，鼓角鳴於地中。　又<span class="book-name">隗囂傳</span>：緣邊之郡，江海之瀕。遠注：緣邊，謂沿邊之郡。<br/>
　　釋洪偃詩：川原多舊跡。<br/>
　　<span class="book-name">詩</span>：殷其雷。<br/>
　　梁元帝詩：風散水文長。<br/>
　　曹植<span class="book-name">愁思賦</span>：鳴蟬抱木兮雁南飛。　張孟陽詩：寒蟬無餘音。<br/>
　　何遜詩：獨鳥赴行楂。<br/>
　　<span class="book-name">九歌</span>：同糅玉石兮，一概而相量。<br/>
　　孔子云：吾道非耶。洙曰：時方以武事為急，吾道將何所施乎。　<span class="book-name">莊子</span>：茫乎何之。</small><br/>
　　西<small about="#mwt367" typeof="mw:Transclusion">張遠作西，舊作南</small>使<small about="#mwt368" typeof="mw:Transclusion">去聲</small>宜天馬，由來萬匹强。浮雲連陣没，秋草遍<small about="#mwt369" typeof="mw:Transclusion">一作滿</small>山長。聞説真龍種<small about="#mwt370" typeof="mw:Transclusion">上聲</small>，仍殘<small about="#mwt371" typeof="mw:Transclusion">一作空餘</small>老驌驦。哀鳴思戰鬭，迥立向蒼蒼。<br/>
　　<small about="#mwt372" typeof="mw:Transclusion">五章，借天馬以喻意。　良馬陣没，秋草徒長，傷鄴城軍潰。今者龍種在軍，而驌驦空老，其哀鳴向天者，何不用之，以收後效耶。此蓋為郭子儀而發與。　朱注：<span class="book-name">通鑑</span>：是年春三月，九節度之師潰於鄴城，戰馬萬匹，惟存三千。此詩「浮雲連陣没」，正其事也。秦州乃出西域之道，故感天馬事而賦之。　盧注：時趙王适為元帥，比之龍種。郭子儀召還京師，是空老驌驦也。<br/>
　　<span class="book-name">博物志</span>：西使佩以自随。　<span class="book-name">漢書</span>：張騫使西域，初，天子卜曰：「神馬當從西北來」，騫還，得烏孫天馬。<br/>
　　謝靈運詩：由來事不同。　<span class="book-name">秦國策</span>：車千乘，馬萬匹。　强，多也。<br/>
　　<span class="book-name">西京雜記</span>：文帝自代還，有良馬九匹，一曰浮雲。<span class="book-name">赭白馬賦</span>：躡浮雲。　梁元帝詩：溪雲連陣合。<br/>
　　隋孔德紹詩：秋草思邊馬。<br/>
　　<span class="book-name">北史·隋煬帝紀</span>：置馬牧於青海渚中，以求龍種。<br/>
　　殘，餘也。　<span class="book-name">左傳</span>：成公如楚，有兩驌驦馬。亦作肅爽。<br/>
　　毌丘儉詩：哀鳴有所思。　<span class="book-name">左傳</span>：怒有戰鬬。<br/>
　　蒼蒼，比君。蔡琰<span class="book-name">笳曲</span>：泣血仰頭兮訴蒼蒼。<br/>
　　蔡夢弼以南使為沙苑别名，未知何據。考沙苑畜馬，多至三四十萬，何止萬匹。且當時祿山驅健馬以歸范陽，非至此始陣没也。張遠改作西使，誠為有見。朱注：或曰<span class="book-name">寰宇記</span>：秦州清水縣有馬池，水源出嶓冢山。<span class="book-name">開山圖</span>云：隴西神馬山有淵池，龍馬所生。<span class="book-name">水經注</span>：馬池水，出上邽西南六十里，謂之龍淵水。公蓋指此為賦，次公謂以老驌驦自比，則鑿矣。</small><br/>
　　城上胡笳奏，山邊漢節歸。防河赴滄海，奉詔發金微<small about="#mwt373" typeof="mw:Transclusion">一作徽</small>。士苦形骸黒，林<small about="#mwt374" typeof="mw:Transclusion">吳作旌</small>疏鳥獸稀。那堪<small about="#mwt375" typeof="mw:Transclusion">吳作聞</small>往來戍，恨解鄴城圍。<br/>
　　<small about="#mwt376" typeof="mw:Transclusion">六章，咏防河戍卒也。　使節歸來，蓋為防守河北，而發金微之兵。今軍士遠涉，適當林木風凋，尚堪此往來征戍乎。所恨鄴城圍解，以致復有遣戍之役也。此亦在驛道所見者。<br/>
　　李陵<span class="book-name">答蘇武書</span>：胡笳互動，牧馬悲鳴。<br/>
　　劉刪詩：山邊歌落日。　江總詩：辛苦持漢節。<br/>
　　<span class="book-name">通鑑</span>：<span class="date" title="757年">至德二載</span>，以李銑為防河招討使。　朱注：唐河北道滄、景等州，皆古渤海郡地，黄河於此入海。漢<span class="book-name">蒲歌</span>：昔蹈滄海。<br/>
　　徐陵詩：奉詔戍皋蘭。　<span class="book-name">後漢書</span>：竇憲遣左校尉耿夔出居延塞，圍北單于於金微山。<span class="book-name">唐地志</span>：羈縻州有金微都督府，隸安北都護府。<br/>
　　<span class="book-name">吳越春秋</span>：人疲士苦。　陶潛詩：形骸久已化。<br/>
　　吳均詩：林疏風至少。　庾肩吾詩：林長鳥更稀。張華詩：燎獵野獸稀。<br/>
　　杜審言詩：那堪盡此夜。<br/>
　　庾信詩：今年不解圍。</small><br/>
　　<small about="#mwt377" typeof="mw:Transclusion">顧宸曰：安史之亂，大敗者有三。哥舒翰潼關之輕出，以楊國忠懼禍，玄宗信讒，遣使趣戰而敗。房琯陳濤斜之車戰，以肅宗入賀蘭進明之謗，中使邢延恩等促戰而敗。鄴城九節度之大潰，以中使魚朝恩統兵，軍無主帥，久而致敗。少陵「恨解鄴城圍」一語，實有慨於唐之興亡成敗與。</small><br/>
　　莽莽萬重<small about="#mwt379" typeof="mw:Transclusion">平聲</small>山，孤城石<small about="#mwt380" typeof="mw:Transclusion">一作山</small>谷間。無風雲出塞，不夜月臨關。屬國歸何晚，樓蘭斬未還。煙塵一<small about="#mwt381" typeof="mw:Transclusion">一作獨</small>長望，衰颯正摧<small about="#mwt382" typeof="mw:Transclusion">一作催</small>顏。<br/>
　　<small about="#mwt383" typeof="mw:Transclusion">七章，咏使臣未還也。　山多，故無風而雲常出塞，城迥，故不夜而月先臨關。二句寫出陰雲慘淡，月色凄凉景象。下則有感於時事也。往屬國者未歸，豈為欲斬樓蘭乎，故西望而憂形於色耳。<br/>
　　説苑：蒼蒼莽莽。　劉繪詩：出没萬重山。<br/>
　　<span class="book-name">漢·耿恭傳</span>：耿恭以單兵固守孤城。　<span class="book-name">趙國策</span>：況山谷之便乎。<br/>
　　隋李巨仁詩：無風波自動，不夜月恒明。無風、不夜，二字一讀。<span class="book-name">邵氏聞見錄</span>：無風塞、不夜城，西夏有其地，王韶經略西邊，親至其處。趙次公云：秦州有無風塞、不夜城，乃後人因杜詩而為之名耳。<br/>
　　<span class="book-name">漢書</span>：蘇武出使歸，拜為典屬國。<br/>
　　又：傅介子持節至樓蘭，斬其王，持首還，詔封為義陽侯。　唐解謂：五六指李之芳出使吐蕃，留而未還。按：之芳出使，在大曆間，不在乾元時。<br/>
　　蔡琰曲：烟塵蔽野兮。范雲詩：長望竟何極。　昭明太子詩：爾登陟兮一長望。</small><br/>
　　聞道<small about="#mwt385" typeof="mw:Transclusion">去聲</small>尋源使<small about="#mwt386" typeof="mw:Transclusion">去聲</small>，從天此路迴。牽牛去幾許，宛<small about="#mwt387" typeof="mw:Transclusion">平聲</small>馬至今來。一望幽燕<small about="#mwt388" typeof="mw:Transclusion">平聲</small>隔，何時郡國開。東征健兒盡，羌笛暮吹哀。<br/>
　　<small about="#mwt389" typeof="mw:Transclusion">八章，借漢使以慨時事。　上四思古，下四傷今。去幾許，去今已遠。幽燕隔，河北仍陷。健兒盡，鄴城方潰也。　趙汸注：因秦州為西域驛道，歎漢以一使窮河源，且通大宛，如此其易。今以天下之力，不能戡定幽燕，至令壯士幾盡，一何難耶。是可哀也。<br/>
　　宗懔<span class="book-name">歲時記</span>：漢武帝令張騫尋河源，乘槎而去。<br/>
　　<span class="book-name">淮南子</span>：若從地出，若從天下。　漢<span class="book-name">天馬歌</span>：<span title="按：漢《天門》詩：殷勤此路臚所求" class="source">殷勤此路臚所來</span>。<br/>
　　乘槎至牽牛渚，出<span class="book-name">博物志</span>，詳見十七卷。　古詩：河漢清且淺，相去復幾許。<br/>
　　宛馬，注别見。<br/>
　　<span class="book-name">賈誼傳</span>：乘傳而行郡國。<br/>
　　<span class="book-name">詩</span>：周公東征。<br/>
　　<span class="book-name">唐書</span>：<span class="date" title="755年">天寶十四載</span>冬，以安祿山反，京師募兵十萬，號天武健兒。賀徹詩：羌笛含流咽。</small><br/>
　　今日明人眼，臨池好驛亭。叢篁低地碧，高柳半天青。稠疊多幽事，喧呼閱使<small about="#mwt390" typeof="mw:Transclusion">去聲</small>星。老夫如有此，不異在郊坰。<br/>
　　<small about="#mwt391" typeof="mw:Transclusion">九章，咏秦州驛亭也。　叢篁高柳，此寫驛亭好景，惜乎稠疊幽致，徒供使客往來，若使旅人得此，雖處喧地而不異郊居，蓋深羨此亭之幽勝矣。　<span class="book-name">杜臆</span>：時吐蕃為患，遣使欲與通好，故有使官經閲。下言「使客向河源」，皆志此事。此章結語尚嫌直率。<br/>
　　岑敬之詩：色映臨池竹。　郵亭，見<span class="book-name">前漢·薛宣傳</span>顏注：郵，行書之舍，如今之驛。據此則驛亭之名，起於唐時也。<br/>
　　宋之問詩：叢篁夾路迷。　<span class="book-name">釋名</span>：地者，底也。其體底下。<br/>
　　張正見詩：高柳横遙塞。　庾信詩：玄圃半天高。<br/>
　　謝靈運詩：巖峭嶺稠疊。<br/>
　　劉孝成詩：喧呼驚里閈。　<span class="book-name">後漢·李郃傳</span>：和帝遣使者二人到益部，郃曰：「有二使星，入蜀分野」。<span class="book-name">晉·天文志</span>：流星，天使也。<br/>
　　<span class="book-name">爾雅</span>：邑外為郊，郊外為野，野外為林，林外為坰。<span class="book-name">抱朴子</span>：射勇於郊坰。</small><br/>
　　雲氣接崑崙，涔涔塞雨繁。羌童看<small about="#mwt393" typeof="mw:Transclusion">平聲</small>渭水，使<small about="#mwt394" typeof="mw:Transclusion">去聲，一作估</small>客向<small about="#mwt395" typeof="mw:Transclusion">一作尚</small>河源。煙火軍中幕，牛羊嶺上村。所居秋草静，正閉小蓬門。<br/>
　　<small about="#mwt396" typeof="mw:Transclusion">十章，咏秦州雨景也。　雲氣瀰漫，故雨勢淫溢。羌童二句，雨中之事。烟火二句，雨中之景。秋日閉門，自傷雨後岑寂也。<br/>
　　<span class="book-name">黄河賦</span>：雲氣浩漫，遠接崑崙。<span class="book-name">括地志</span>：崑崙山，在肅州酒泉縣西南八十里。杜佑曰：長慶中，劉元鼎為盟會使，言河之上流，由<span title="洪濟渠" class="place">洪濟</span>西行二千里，水益狹，冬春可涉，夏秋乃勝舟。其南三百里，三山中高四下，曰歷山，直大羊同國，古所謂崑崙者也，夷曰悶歷黎山，東距長安五千里，河源其間，流澄緩下，稍合衆流，色赤，行益遠，他水并注，則濁。河源東北直莫賀延磧尾，隱測其地，蓋在劍南之西。<br/>
　　潘尼<span class="book-name">苦雨賦</span>：聽長霤之涔涔。<br/>
　　邵注：渭水在秦州，其源出臨洮，故羌童得以觀也。<br/>
　　<span class="book-name">唐書</span>：鄯州鄯城縣，有河源軍，屬隴右道。謝朓詩：弭節赴河源。<br/>
　　江淹詩：歸人望烟火。<br/>
　　<span class="book-name">詩</span>：羊牛下括。<br/>
　　謝莊<span class="book-name">懷園引</span>：青苔無名路，宿草塞蓬門。</small><br/>
　　蕭蕭古塞冷，漠漠秋雲<small about="#mwt397" typeof="mw:Transclusion">一作風</small>低。黄鵠翅垂雨，蒼鷹飢啄泥。薊門誰自北，漢將<small about="#mwt398" typeof="mw:Transclusion">去聲</small>獨征西。不意書生耳<small about="#mwt399" typeof="mw:Transclusion">一作眼</small>，臨衰厭<small about="#mwt400" typeof="mw:Transclusion">一作見</small>鼓鞞。<br/>
　　<small about="#mwt401" typeof="mw:Transclusion">十一章，對雨而傷寇亂也。　上四寫景，下四感時。　鵠垂翅，傷奮飛無路。鷹啄泥，慨一飽難期。且燕薊為梗，誰成北伐之功。吐蕃在邊，尚遣征西之將。故聽鼓鞞而心厭耳。<br/>
　　荆卿歌：風蕭蕭兮易水寒。<br/>
　　張纘<span class="book-name">秋雨賦</span>：油雲興而漠漠。　庾信詩：秋雲低晚氣。<br/>
　　古詩：黄鵠一遠别，千里顧徘徊。<br/>
　　李陵詩：熠熠似蒼鷹。<br/>
　　劉峻詩：薊門秋氣清。<br/>
　　虞羲詩：擁旄為漢將。曹植詩：出自薊北門。自北二字本此。後漢岑彭為征西將軍，征西二字本此。<br/>
　　<span class="book-name">南史</span>：沈慶之曰：今欲伐國，而與白面書生謀，事何由濟。楊炯詩：寧為百夫長，勝作一書生。<br/>
　　裴子野詩：方聽鼓鼙聲。</small><br/>
　　山頭南<small about="#mwt403" typeof="mw:Transclusion">一作東</small>郭寺，水號北流泉。老樹空庭得，清渠一邑傳。秋花危石底，晚景臥鐘邊<small about="#mwt404" typeof="mw:Transclusion">一作前</small>。俛仰悲身世，溪風為<small about="#mwt405" typeof="mw:Transclusion">去聲</small>颯<small about="#mwt406" typeof="mw:Transclusion">一作肅</small>然。<br/>
　　<small about="#mwt407" typeof="mw:Transclusion">十二章，咏秦州南郭寺也。　言寺兼山水之勝。庭得老樹而生色，承寺。邑藉清渠之傳注，承水。花掩危石，影落臥鐘，以況己之窮老，故下有俛仰身世之感。<br/>
　　茅山父老歌：各在一山頭。<br/>
　　<span class="book-name">秦州記</span>：天水縣界有水一派，北流入長道縣界。<span class="book-name">詩</span>：滮池北流。<br/>
　　鮑照詩：空庭慚樹萱。<br/>
　　據<span class="book-name">九域志</span>：縣名清水，是邑以清水渠而傳名。據<span class="book-name">秦州記</span>，一派北流，是清渠傳注一邑也。後説意本<span title="劉辰翁" class="name">須溪</span>。　<span class="book-name">水經注</span>：清水導源東北隴山，逕清水縣故城東，與秦水合，東南注渭縣。張華詩：抱杖臨清渠。<br/>
　　王僧孺詩：曉露拂秋花。　江總詩：危石聳前洲。<br/>
　　邵注：晚景，向晚之影。庾信詩：凄凉臨晚景。　臥鐘，廢鐘之仆卧者。<br/>
　　<span class="book-name">蘭亭序</span>：俛仰之間，已為陳跡。　鮑照詩：身世兩相棄。<br/>
　　<span class="book-name">前漢書</span>：神君至，其風颯然。</small><br/>
　　<small about="#mwt408" typeof="mw:Transclusion">楊德周曰：<span class="book-name">秦州</span>詩，滿肚憂憤悱惻，都非文人伎倆。即「歸山獨鳥遲」、「老樹空庭得」二語，亦令人閣筆。</small><br/>
　　傳道<small about="#mwt410" typeof="mw:Transclusion">去聲</small>東柯谷，深藏數十家。對門藤蓋瓦，映竹水穿沙。瘦地翻宜粟<small about="#mwt411" typeof="mw:Transclusion">顧作栗，誤</small>，陽坡可種瓜。船人近相<small about="#mwt412" typeof="mw:Transclusion">一作相近</small>報，但恐失桃花。<br/>
　　<small about="#mwt413" typeof="mw:Transclusion">十三章，遊東柯谷也。　趙汸注：起用傳道二字，則此下景物，皆是未至谷中而先述所聞。東柯佳勝如此，故囑舟人相近即報，惟恐失却桃源也。<br/>
　　錢箋：<span class="book-name">通志</span>：東柯谷在秦州東南五千里，杜甫有祠於此。宋栗亭令王知彰記云：工部棄官寓東柯谷侄佐之居。趙傁曰：<span class="book-name">天水圖經</span>載秦州隴城縣，有杜工部故居，及其侄佐草堂，在東柯谷之南，麥積山瑞應寺上。趙注：年譜謂公七月客秦州，卜置草堂未成。十月往同谷縣，十二月入蜀。今以此三詩考之，良是。<span class="book-name">圖經</span>是因暫寓而言之耳。<span class="book-name">杜臆</span>：觀後<span class="book-name">發秦州</span>詩，公亦曾暫寓栗亭，不但東柯也。<br/>
　　司馬遷<span class="book-name">報任少卿書</span>：深藏巖穴。<br/>
　　杜田曰：毛文錫<span class="book-name">茶譜</span>：宣州宣城縣，有塢如山，其東為朝日所燭，號曰陽坡。阮籍詩：昔日東陵瓜，今在青門外。五色曜朝日，子母相鉤帶。可見種瓜宜於陽地。<br/>
　　<span class="book-name">新序</span>：船人固桑進對。</small><br/>
　　萬古仇池穴，潛通小有天。神魚今<small about="#mwt414" typeof="mw:Transclusion">一作人，一作久</small>不見，福地語真傳。近接西南境，長懷十九泉。何時<small about="#mwt415" typeof="mw:Transclusion">一作當</small>一茅屋，送老白雲邊。<br/>
　　<small about="#mwt416" typeof="mw:Transclusion">十四章，咏仇池穴也。　池穴通天，見其靈異。神魚、福地，據所聞而稱述之。名泉近接而曰長懷，總屬遥想之詞。送老雲邊，公將有終焉之志矣。　觀末章，讀記憶仇池，則前六句皆是引記中語。<br/>
　　<span class="book-name">水經注</span>：仇池絕壁，峭峙孤險，登高望之，形若覆壺，其高二十餘里，羊腸蟠道，三十六迴，上有平田百頃，煮土成鹽，因以百頃為號。山上豐水泉，所謂清泉湧沸，潤氣上流者也。舊志：仇池山上，有田百頃，泉九十九眼，此云十九泉，乃詩家省字之法。鮑曰：<span class="book-name">唐志</span>：成州同谷縣有仇池，與秦城接壌。<span class="book-name">一統志</span>：仇池山，屬鞏昌成縣。<br/>
　　<span class="book-name">水經注</span>：地道潛通。<span class="book-name">太平御覽</span>：<span class="book-name">名山記</span>：王屋山有洞，周迴萬里，名曰小有清虚之天。<br/>
　　舊注：世傳仇池穴出神魚，食之者仙。曹植詩：河伯獻神魚。<br/>
　　薛注：道書有三十六洞天，七十二福地。<br/>
　　西南，即秦城也。<br/>
　　<span class="book-name">上林賦</span>：悠遠長懷。<br/>
　　梁簡文帝詩：栖神紫臺上，縱意白雲邊。</small><br/>
　　未暇泛滄海，悠悠兵馬間。塞<small about="#mwt418" typeof="mw:Transclusion">一作寒</small>門風落木<small about="#mwt419" typeof="mw:Transclusion">一作塞風寒落木</small>，客舍雨連山。阮籍行多興<small about="#mwt420" typeof="mw:Transclusion">去聲</small>，龐公隱不還。東柯遂疏懶<small about="#mwt421" typeof="mw:Transclusion">一作放</small>，休鑷鬢毛斑。<br/>
　　<small about="#mwt422" typeof="mw:Transclusion">十五章，在秦而羨東柯也。　上四，客居之況。下四，避地之思。　阮籍、龐公，借以自方。無心出仕，故鬢斑不須鑷矣。<br/>
　　<span class="book-name">詩</span>：驅馬悠悠。秦州常有吐蕃之警，故云兵馬間。<span class="book-name">後漢·馮異傳</span>：夜勒兵馬，申令軍中。<br/>
　　岑之敬詩：塞門交度葉。　顏延之詩：側聞風落木。<br/>
　　潘岳議：客舍灑掃，以待征旅。<br/>
　　蔡夢弼曰：阮籍縱情物外，時率意獨駕，不由徑路，車跡所窮，輒慟哭而返。龐德公携妻子登鹿門，採藥不返。<br/>
　　左思<span class="book-name">白髮賦</span>：星星白髮，生於鬢垂。將拔將鑷，好爵是縻。<span class="book-name">南史</span>：鬰林王年五歲，戲高帝傍，帝令左右鑷白髮，問王：「我是誰耶」，答曰：「太翁」，帝笑曰：「豈有為人作曾祖而拔白髮乎」，即擲鏡鑷。</small><br/>
　　東柯好崖谷，不與衆峰羣。落日邀雙鳥，晴天卷<small about="#mwt423" typeof="mw:Transclusion">吳作養</small>片雲。野人矜<small about="#mwt424" typeof="mw:Transclusion">趙汸作矜，一作吟</small>絕險，水竹會平分。採藥吾將老，兒童<small about="#mwt425" typeof="mw:Transclusion">一作童兒</small>未遣聞。<br/>
　　<small about="#mwt426" typeof="mw:Transclusion">十六章，欲卜居東谷也。　上四，東柯之景。下四，卜居之意。　歸皆雙鳥，晴帯片雲，見與衆峰獨異。邀字、卷字，乃句眼。　野人勿矜險絕，水竹會須平分，羨其可避世也。一云險處行吟，以觀水竹之佳勝。<br/>
　　<span class="book-name">頭陀寺碑</span>：崖谷共清，風泉相渙。邵注：山穴曰岫，山邊曰崖，崖之高者曰巖，上秀者曰峰，泉出流川曰谷，山之空坎幽隱者亦曰谷。<br/>
　　沈佺期詩：不與衆山羣。王褒詩：連巖異衆峰。<br/>
　　江淹<span class="book-name">赤虹賦</span>：碧雲卷半。又盧照鄰詩：風卷去來雲。　申涵光曰：卷片雲，可想晴空景色。吳季海作養雲，便腐。　錢箋引山澤多藏育，無謂。<br/>
　　前章言「映竹水穿沙」，即水竹平分之意。<span class="book-name">杜臆</span>：半水半竹為平分。何遜詩：卉木會平分。<br/>
　　採藥二句，即晚唐詩「山下問童子」，言師採藥去所本。<span class="book-name">左傳</span>：使營菟裘，吾將老焉。</small><br/>
　　邊秋陰易<small about="#mwt428" typeof="mw:Transclusion">音異</small>夕<small about="#mwt429" typeof="mw:Transclusion">一作久</small>，不復<small about="#mwt430" typeof="mw:Transclusion">扶又切</small>辯晨光。簷雨亂淋幔，山雲低度牆。鸕鷀窺淺井，蚯蚓上<small about="#mwt431" typeof="mw:Transclusion">去聲</small>深<small about="#mwt432" typeof="mw:Transclusion">一作高</small>堂。車馬何蕭索，門前百草長。<br/>
　　<small about="#mwt433" typeof="mw:Transclusion">十七章，咏山居苦雨也。　曰夕、曰晨，見曉夜皆雨。中四寫雨中景物，亂淋則驟，低度則濃。窺井求食，上堂避濕也。車馬蕭索，益增旅中愁悶矣。　<span class="book-name">杜臆</span>：有幔、有牆、有井、有堂，此見即次後詩也。<br/>
　　<span class="book-name">歸去來辭</span>：恨晨光之熹微。<br/>
　　<span class="book-name">淮南子</span>：山雲蒸，柱礎潤。<br/>
　　<span class="book-name">本革衍義</span>：陶隱居云：鸕鷀，水鳥，不卵生，口吐其雛，今人謂之水老鴉。<br/>
　　<span class="book-name">古今注</span>：蚯蚓，一名蜿蟺，善長吟於地中，江湖謂之歌女。<br/>
　　趙注：張仲蔚所居，蓬蒿滿門，寂無車馬。</small><br/>
　　地僻秋將盡，山高客<small about="#mwt436" typeof="mw:Transclusion">一作夜</small>未歸。塞雲多斷續，邊日少光輝。警急烽常報，傳聞<small about="#mwt437" typeof="mw:Transclusion">一作聲</small>檄屢飛。西戎外甥國，何得迕<small about="#mwt438" typeof="mw:Transclusion">一作近</small>天威。<br/>
　　<small about="#mwt439" typeof="mw:Transclusion">十八章，客秦而憂吐蕃也。　上四，記邊秋苦景。下四，言邊警可危。　吐蕃，外甥之國，何得迕犯天威，蓋反言以見和親之無益。　客未歸，乃自歎流離。<br/>
　　陸機詩：塞雲起飛沙。　陳後主詩：浮雲斷還續。<br/>
　　蔡琰曲：愁為子兮日無光輝。<br/>
　　曹植樂府：邊城多警急。　<span class="book-name">賈誼傳</span>：斥候望烽燧。文潁曰：邊方備寇，作高土櫓，櫓上作桔槔，頭兜零，以薪草置其中，常低之。有寇即火然，舉之以相告，曰烽。<br/>
　　<span class="book-name">公羊傳</span>：所傳聞又異詞。　<span class="book-name">説文</span>：檄，以木簡為書，長二尺，以徵軍也。魏武奏事曰：若有急，則插以雞羽，謂之羽檄。　<span class="book-name">唐書</span>：<span class="date" title="710年">景龍四年</span>以金城公主下嫁吐蕃，<span class="date" title="758年">乾元元年</span>，肅宗以幼女寧國公主下降回紇。<br/>
　　<span class="book-name">吐蕃傳</span>：<span class="date" title="722年">開元十年</span>，贊普請和，上表曰「外甥是先皇帝舊宿親，千歲萬歲，外甥終不敢先違盟誓。」顧炎武<span class="book-name">日知錄</span>：<span class="book-name">冊府元龜</span>載吐蕃書，皆自稱外甥，稱上為皇帝舅。<span class="date" title="733年">開元二十一年</span>，從公主言，樹碑於赤嶺：「<span title="定蕃漢兩界碑" class="source">維大唐<span class="date" title="733年">開元二十一年</span>，歲次壬申，舅甥修其舊好，同為一家。</span>」<br/>
　　<span class="book-name">左傳</span>：齊侯曰：天威不違顏咫尺。</small><br/>
　　鳳林戈未息，魚海路常難。候火雲峰<small about="#mwt441" typeof="mw:Transclusion">一作烽</small>峻，懸軍幕<small about="#mwt442" typeof="mw:Transclusion">一作暮</small>井乾<small about="#mwt443" typeof="mw:Transclusion">音干</small>。風連西極動，月過北庭寒。故老思飛將<small about="#mwt444" typeof="mw:Transclusion">去聲</small>，何時<small about="#mwt445" typeof="mw:Transclusion">一作人</small>議築壇。<br/>
　　<small about="#mwt446" typeof="mw:Transclusion">十九章，憂亂而思良將也。　時邊境未寧，故尚須遠戍。風連欲動，謂吐蕃西競。月過加寒，謂北庭無將。此借秋景以慨時事。又，是年子儀召還，故望築壇而任飛將。　黄注：候火承戈，懸軍承路。　舊注：風連二句，寫邊秋景色。今依盧注，另為之解，於末句思飛將意，却有關合。<br/>
　　<span class="book-name">水經</span>：河水又東歷鳳林北。<span class="book-name">秦州記</span>：枹罕原北，名鳳林川。<span class="book-name">舊唐書</span>：鳳林縣，屬河州，本漢白石縣地，屬金城郡。<span class="book-name">一統志</span>：鳳林關在今臨洮府蘭州。<br/>
　　<span class="book-name">唐書</span>：<span class="date" title="742年">天寶元年</span>，河西節度使王倕克吐蕃魚海。又，<span class="book-name">李國臣傳</span>：以折衝從，收魚海三城。<br/>
　　謝靈運詩：平明望雲峰。雲峰，喻候火之熾而高也。<br/>
　　<span class="book-name">蜀志</span>：鄭度説劉璋曰：「左將軍懸軍襲我，軍無輜重」。又：鄧艾伐蜀，懸軍深入。<span class="book-name">周禮</span>：挈壺氏，掌挈壺以令軍井。<span class="book-name">易</span>：井收勿幕。注：井口曰收，勿遮幕之。盧注：凡軍旅所在，必資井泉。漢時耿恭整衣拜井，水泉湧出。曰幕井乾，水竭可知。<br/>
　　<span class="book-name">上林賦</span>：左蒼梧，右西極。<span class="book-name">楚辭</span>：余夕至乎西極。<br/>
　　<span class="book-name">班彪傳</span>：南匈奴掩破北庭。　盧注：李嗣業初為北庭節度，<span class="date" title="759年">乾元二年</span>，同圍鄴城，正月卒於軍中。　朱注：是年七月，郭子儀以魚朝恩之譖，罷閒京師。<br/>
　　故老，自謂。後漢胡廣疏：諮之於故老。　前漢李廣為右北平太守，號曰漢之飛將軍。劉峻詩：飛將出長城。<br/>
　　<span class="book-name">高帝紀</span>：漢王齋戒設壇場，拜韓信為大將軍。</small><br/>
　　唐堯真自聖，野老復<small about="#mwt449" typeof="mw:Transclusion">扶又切</small>何知。曬藥能無婦，應<small about="#mwt450" typeof="mw:Transclusion">蔡讀於陵切</small>門亦<small about="#mwt451" typeof="mw:Transclusion">一作幸</small>有兒。藏書聞禹穴，讀記憶<small about="#mwt452" typeof="mw:Transclusion">一作悟</small>仇池。為<small about="#mwt453" typeof="mw:Transclusion">去聲</small>報鴛行<small about="#mwt454" typeof="mw:Transclusion">戶朗切</small>舊，鷦鷯在<small about="#mwt455" typeof="mw:Transclusion">一作寄</small>一枝。<br/>
　　<small about="#mwt456" typeof="mw:Transclusion">末章，慨世不見用而羇棲異地也。　自聖，見讜言不能入。何知，見朝政不忍聞。故欲挈妻子而偕隱。禹穴在蜀中，仇池在同谷，時未有定居，故兩地皆欲借棲。十月，公往同谷，季冬，遂赴成都。末章蓋已自計行跡矣。<br/>
　　<span class="book-name">封禪文</span>：君莫盛於唐堯。<span class="book-name">書大傳</span>：堯以唐侯，升為天子。<span class="book-name">周書</span>：僕臣諛，厥后自聖。此諷肅宗也。<br/>
　　<span class="book-name">列子</span>：堯治天下五十年，不知天下治歟不治歟，問之在朝，在朝不知，問之在野，在野不知。此暗用其意。<br/>
　　<span class="book-name">陳情表</span>：無應門五尺之童。<br/>
　　<span class="book-name">莊子</span>：子路曰：「夫子欲藏書，則試往因焉」。　<span class="book-name">吳越春秋</span>：禹登委宛之山，發石，得金簡玉字之書。山中有一穴，深不見底，謂之禹穴。<span class="book-name">杜臆</span>：舊注引<span class="book-name">吳越春秋</span>，以証大禹藏書之所。但<span class="book-name">吳越</span>所記，乃在會稽，而公所聞，乃蜀之石紐，禹生處也。知公適秦之初，已有入蜀之意。<br/>
　　蕭愨詩：讀記知州所，觀圖見岳形。　<span class="book-name">仇池記</span>云：仇池百頃，周迴九千四十步，東西二門，上則岡阜低昂，泉流交灌。公之惓惓於仇池者，蓋為是也。<span class="book-name">英雄記</span>：許靖過仇池，樹下有碑，靖駐馬，一覽無遺。<br/>
　　鴛行侣，指同朝舊友。古詩：厠迹鴛鷺行。<br/>
　　<span class="book-name">莊子</span>：鷦鷯巢於深林，不過一枝。<span class="book-name">詩疏</span>：桃蟲，今鷦鷯，微小黄雀也。左思詩：巢林栖一枝。<br/>
　　劉克莊曰：唐人遊邊之作，數十篇中，間有三數篇，一篇間有一二聯可采。若此二十篇，山川城郭之異，土地風氣所宜，開卷一覽，盡在是矣。網山<span class="book-name">送蘄帥</span>云「杜陵詩卷是圖經」，信然。　以入秦起，以去秦終，中皆言客秦景事。</small><br/>
　　<span id="yue_ye_yi_she_di-n1080" about="#mwt458" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#yue_ye_yi_she_di-n1080" class="mw-selflink-fragment">月夜憶舍弟</a></span><br/>
　　<small about="#mwt459" typeof="mw:Transclusion">鶴注：詩云「戍鼓斷人行，邊秋一雁聲」，當是<span class="date" title="759年">乾元二年</span>秦州作。是年九月，史思明陷東京及齊、汝、鄭、滑四州，宜戍鼓之未休。二弟，一在許，一在齊，皆在河南，故憶之。</small><br/>
　　戍鼓斷人行，邊秋<small about="#mwt461" typeof="mw:Transclusion">一作秋邊</small>一雁聲。露從今夜白，月是故鄉明。有弟皆分散<small about="#mwt462" typeof="mw:Transclusion">一作羈旅</small>，無家問死生。寄書長不達<small about="#mwt463" typeof="mw:Transclusion">一作避</small>，況乃未休兵。<br/>
　　<small about="#mwt464" typeof="mw:Transclusion">上四，月夜之景。下四，憶弟之情。故鄉句，對月思家，乃上下關紐。　<span class="book-name">杜臆</span>：聞雁聲而思弟，乃感物傷心。　今夜白，又逢白露節候也。故鄉明，猶是故鄉月色也。公携家至秦，而云無家者，弟兄離散，東都無家也。　周注：傷心斷腸之語，令人讀不能終篇。<br/>
　　庾信詩：戍樓鳴夕鼓。劉孝綽詩：隔山聞戍鼓。　<span class="book-name">漢書</span>：赤眉燒長安宫室，城中無人行。<br/>
　　張正見詩：對月想邊秋。　又：終無一雁帶書飛。<br/>
　　<span class="book-name">月令</span>：仲秋之月白露降。　薛道衡詩：今夜寒車出。<br/>
　　蘇武詩：故鄉夢中近。<br/>
　　<span class="book-name">左傳</span>：寡人有弟，不能和協，而使餬其口於四方。陶潛詩：分散逐風轉。<br/>
　　<span class="book-name">詩</span>：樂子之無家。　又：死生契闊。<br/>
　　魏文帝詩：寄書浮雲往不還。陸機詩：音書長不達。<br/>
　　<span class="book-name">史記</span>：莫如按甲休兵。<br/>
　　王彦輔曰：子美善用故事及常語，多顛倒用之，語峻而體健，如「露從今夜白，月是故鄉明」之類是也。</small><br/>
　　<span id="tian_mo-n1081" about="#mwt460" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#tian_mo-n1081" class="mw-selflink-fragment">天末懷李白</a></span><br/>
　　<small about="#mwt465" typeof="mw:Transclusion">按：趙子櫟曰：白於<span class="date" title="757年">至德二載</span>坐永王璘事而謫夜郎，公在秦州，懷之而作。是也。邵寶謂白已死，公在夔州作，蓋誤認冤魂為白魂耳。</small><br/>
　　涼風起天末，君子意如何。鴻雁幾時到，江湖秋水多。文章憎命達，魑魅喜人過。應<small about="#mwt466" typeof="mw:Transclusion">平聲</small>共冤魂語，投詩贈汨羅。<br/>
　　<small about="#mwt467" typeof="mw:Transclusion">風起天末，感秋託興。鴻雁，想其音信。江湖，慮其風波。四句對景懷人。下則因其放逐而重為悲憫之詞，蓋文章不遇，魑魅見侵，夜郎一竄，幾與汨羅同冤。説到流離生死，千里關情，真堪聲淚交下，此懷人之最慘怛者。　文人多遭困躓，似憎命達。山鬼擇人而食，故喜人過。冤魂，指屈原。投詩，謂李白。<br/>
　　<span class="book-name">西京雜記</span>：趙飛燕<span class="book-name">歸風送遠操</span>：涼風起兮天隕霜，懷君子兮渺難望。<span class="book-name">周書·時訓</span>：立秋之日，涼風至。　天末，天之窮處。陸機詩：遊子渺天末，還期不可尋。<br/>
　　石崇<span class="book-name">思歸引</span>：秋風厲兮鴻雁征。徐孝嗣詩：行雲傳響，歸鴻寄書。<br/>
　　曹植詩：之子在萬里，江湖迥且深。<br/>
　　黄注：憎命達，猶云詩能窮人。喜人過，即<span class="book-name">招魂</span>中「甘人」意。<br/>
　　<span class="book-name">左傳</span>：魑魅魍魎，莫能逢旃。　錢箋：白流夜郎，乃魑魅之地。<span class="book-name">招魂</span>云「以其骨為醢」，「吞人以益其心」，正此類也。<br/>
　　後漢審配書：冤魂痛於幽冥。吳注：潘岳<span class="book-name">馬汧督誄</span>：死而有靈，庶慰冤魂。<br/>
　　<span class="book-name">楚辭</span>：二八接武，投詩賦只。　<span class="book-name">水經注</span>：湘水又北，汨水注之。汨水東出豫章艾縣恒山西，經羅縣北，謂之羅水。汨水又西，為屈潭，即羅淵也，屈原懷沙，自沉於此。<span class="book-name">一統志</span>：汨羅，在長沙湘陰縣北。</small><br/>
　　<small about="#mwt469" typeof="mw:Transclusion">葉夢得曰：杜詩<span class="book-name">寄高詹事</span>云：「天上多鴻雁，池中足鯉魚」，鴻雁二物也，鯉者魚之一種，疑不可以對鴻雁，然<span class="book-name">懷李白</span>云「鴻雁幾時到，江湖秋水多」，以鴻雁對江湖，為正對矣。<span class="book-name">得舍弟消息</span>云「浪傳烏鵲喜，深負鶺鴒詩」，烏鵲二物，疑不可以對鶺鴒，然偶題云「音書恨烏鵲，號怒怪熊羆」，以烏鵲對熊羆，為正對矣。<span class="book-name">寄李白</span>云「幾年遭鵩鳥，獨泣向麒麟」，鵩鳥乃鳥之名鵩者，疑不可以對麒麟，然<span class="book-name">哭韋之晉</span>云「鵩鳥長沙諱，犀牛蜀郡憐」，以鵩鳥對犀牛，為正對矣。<span class="book-name">寄賈嚴兩閣老</span>云「貔虎孄金甲，麒麟受玉鞭」，以貔虎對麒麟，為正對矣。子美豈不知對屬之偏正邪，蓋其縱横出入，無不合耳。</small><br/>
　　<span id="su_zan_gong_fang-n1082" about="#mwt470" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#su_zan_gong_fang-n1082" class="mw-selflink-fragment">宿贊公房</a></span><small about="#mwt471" typeof="mw:Transclusion">原注：贊，京師大雲寺主，謫此安置。</small><br/>
　　<small about="#mwt472" typeof="mw:Transclusion">鶴注：詩云隴月向人，又言菊荒蓮倒，當是<span class="date" title="759年">乾元二年</span>晚秋在秦州作。</small><br/>
　　杖錫何來此<small about="#mwt473" typeof="mw:Transclusion">一作久</small>，秋風已颯然。雨荒深院菊，霜倒半池蓮。放逐寧違<small about="#mwt474" typeof="mw:Transclusion">一作虧</small>性，虛空不離<small about="#mwt475" typeof="mw:Transclusion">去聲</small>禪。相逢成夜宿，隴月向人圓。<br/>
　　<small about="#mwt476" typeof="mw:Transclusion">從謫遷敘起。菊荒雨後，蓮倒霜前，此僧房秋景，承次句。身雖放逐，心本空虚，此稱美贊公，承首句。隴月團圓，是傷異地相逢，結處點宿字。　趙汸注：起作問詞，歎方外之人亦被遷謫也。<br/>
　　邵注：杖錫，禪家以錫為杖也。經云：又名智杖，又名德杖。釋氏稱遊行僧為飛錫，安住僧為掛錫。晉廬山道人<span class="book-name">遊石門詩序</span>：因詠山水，遂杖錫而遊。<br/>
　　<span class="book-name">風賦</span>：楚襄王遊於蘭臺之宫，有風颯然而至。<br/>
　　陸放翁詩：霜凋兩岸柳，水浸一天星。意本杜句。<br/>
　　庾信詩：閣影入池蓮。齊王儉詩：萍開欲半池。<br/>
　　賈誼傳：被讒放逐。<br/>
　　<span class="book-name">楞嚴經</span>：虚空寂然。洙注：釋經以禪宗為空門。<br/>
　　何遜詩：山鶯空曙響，隴月自秋暉。　<span class="book-name">華嚴經</span>：如來於此四天下中，或名圓滿月。一説此暗用釋氏「月印萬川，處處皆圓」意。</small><br/>
　　<small about="#mwt477" typeof="mw:Transclusion">趙汸曰：杜公與房琯為布衣交，及房琯罷相，公上疏爭之，亦幾獲罪，由此齟齬流落。贊亦房相之客，時被謫秦州，公故與之款曲如此。<br/>
　　<span class="book-name">隨筆</span>云：予少年時，記作一聯「雨深荒病菊，江冷落愁楓」，後以其太險，改為「雨深人病菊，江冷客愁楓」，比前句微有蘊藉。蓋取崔信明「楓落吳江冷」，老杜「雨荒深院菊」，「南菊再逢人臥病」，嚴武「江頭赤葉楓愁客」，合而用之也。</small><br/>
　　<span id="chi_gu_xi_yan_ren_jia-n1084" about="#mwt478" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#chi_gu_xi_yan_ren_jia-n1084" class="mw-selflink-fragment">赤谷西崦人家</a></span><br/>
　　<small about="#mwt479" typeof="mw:Transclusion"><span class="book-name">地理志</span>：秦州有崦嵫山，在赤谷之西，故曰西崦。曹操與劉先主戰於此谷，川水為之丹，因號赤谷。<span class="book-name">一統志</span>：赤谷在秦州西南七十里，中有赤谷川。崦嵫山在秦州西五十里。</small><br/>
　　躋險不自安<small about="#mwt481" typeof="mw:Transclusion">荆作宣，一作喧</small>，出郊已清目。溪迴日氣煖，逕轉山田熟。鳥雀依茅茨，藩籬帶松菊。如行武陵暮，欲問桃源<small about="#mwt482" typeof="mw:Transclusion">一作花</small>宿。<br/>
　　<small about="#mwt483" typeof="mw:Transclusion">此宿赤谷山家而題詩以誌其勝也。通首寫遠近幽景，如一幅<span class="book-name">桃花源記</span>。　綖注：三四説西崦，五六説人家。武陵暮，説西崦。桃源宿，説人家。<br/>
　　謝靈運詩：躋險築幽居。<br/>
　　江淹詩：還望岨山田。<br/>
　　謝靈運詩：空庭來鳥雀。<span class="book-name">墨子</span>：茅茨不剪。<br/>
　　<span class="book-name">歸去來辭</span>：松菊猶存。</small><br/>
　　<small about="#mwt484" typeof="mw:Transclusion">張綖曰：公棄官之秦州，留宿赤谷西崦人家而有此作。又公詩云「晨發赤谷亭，險艱方自兹。深山苦多風，落日童稚飢。悄然村墟迴，烟火何由追」，亦言其地僻而人稀耳。當斯境也，忽得茅茨松菊人家一宿，豈不猶武陵之桃源耶。　「鳥雀依茅茨，藩籬帶松菊」，説山家景物甚幽，「貧知静者性，自益毛髮古」，説隐居品格特高。</small><br/>
　　<span id="chu_guo_mian-n1086" about="#mwt486" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#chu_guo_mian-n1086" class="mw-selflink-fragment">西枝村尋置草堂地夜宿贊公土室二首</a></span><br/>
　　<small about="#mwt485" typeof="mw:Transclusion">鶴注：公<span class="date" title="759年">乾元二年</span>七月自華至秦，意欲居此，故尋置草堂地。西枝村，在秦近郭，有巖竇之勝，杉漆之利，贊公嘗稱之。公以關輔饑，棄之同谷，當是其年秋晚冬初作，故詩有天寒日短之句。</small><br/>
　　出郭眄<small about="#mwt487" typeof="mw:Transclusion">莫甸切</small>細岑，披榛得微路。溪行一流水，曲折方屢渡。贊公湯休徒，好<small about="#mwt488" typeof="mw:Transclusion">去聲</small>静心跡素。昨枉霞上作，盛論巖中趣。<br/>
　　<small about="#mwt489" typeof="mw:Transclusion">此章往西村尋地而作。　首段，過訪贊公，欲問西枝之勝也。　<span class="book-name">杜臆</span>：公欲得幽僻無人之境，故望細岑，涉流水以求之。溪止一水，以左右往來，故須屢渡。<br/>
　　劉曰：眄，斜視也。　宋之問詩：細岑互攢倚。<br/>
　　趙至書：步澤求蹊，披榛覓路。　郭璞<span class="book-name">流寓賦</span>：修焦丘之微路。<br/>
　　王褒<span class="book-name">四子講德論</span>：曲折不失節。<br/>
　　洙注：惠休上人，姓湯。<br/>
　　謝靈運詩：心跡雙寂寞。　晏曰：素，謂質素也。<br/>
　　霞上作，謂身伴雲霞而作書相寄。夢弼謂才思挺出雲霞之外。此另一説。江淹詩：鑠鑠霞上景，懵懵雲外山。劉繪詩：灼爍在雲間，氤氲出霞上。張正見詩：凌雲霞上起。<br/>
　　洙注：<span class="book-name">後漢書</span>：旌車之招，相望於巖中。</small><br/>
　　怡然共攜手，恣意同遠步。捫蘿澀先登，陟巘眩反顧。要求陽岡煖，苦涉<small about="#mwt491" typeof="mw:Transclusion">晉作步，一作陟</small>陰嶺沍。惆悵老大藤，沉吟屈蟠樹。<br/>
　　<small about="#mwt492" typeof="mw:Transclusion">次言共遊村中，欲卜草堂之地也。　澀先登，山高足倦。　眩反顧，回頭恐墜。求陽涉陰，自北至南。老藤蟠樹，景狀奇古，故徘徊憩息於其下。<br/>
　　<span class="book-name">詩</span>：攜手同行。<br/>
　　<span class="book-name">西京賦</span>：恣意所幸。<br/>
　　范雲詩：捫蘿正憶我，折桂方思君。　<span class="book-name">説苑</span>：二子先登。<br/>
　　<span class="book-name">詩</span>：陟則在巘。<br/>
　　顏延之詩：陽岡團精氣，陰谷洩烟寒。　師氏曰：山南向陽，故煖。山北背陰，故寒沍。<br/>
　　郭璞詩：沉吟立夕陽。　盧世南<span class="book-name">琵琶賦</span>：屈蟠犀嶺。</small><br/>
　　卜居意未展，杖策迴且暮。層巔<small about="#mwt493" typeof="mw:Transclusion">一作天</small>餘落日，草蔓已多露。<br/>
　　<small about="#mwt494" typeof="mw:Transclusion">末乃未得佳地而迴宿於土室也。　此章前二段各八句，後段四句收。<br/>
　　左思詩：杖策招隱士。<br/>
　　謝靈運詩：築觀基層巔。<br/>
　　盧子諒詩：凝露霑蔓草。</small><br/>
　　天寒鳥已歸，月出山<small about="#mwt496" typeof="mw:Transclusion">晉作山，一作人</small>更<small about="#mwt497" typeof="mw:Transclusion">一作已</small>静。土室延白光，松門耿疏影。躋攀倦日短，語樂<small about="#mwt498" typeof="mw:Transclusion">音洛</small>寄夜永。明燃林中薪，暗汲石底<small about="#mwt499" typeof="mw:Transclusion">一作泉</small>井。<br/>
　　<small about="#mwt500" typeof="mw:Transclusion">此章宿贊公土室而作。　首段敘暮夜景事。　<span class="book-name">杜臆</span>：起四句，可以入畫，公足力已倦，而猶永夜晤語，興趣自不可及。　燃薪代燭，汲井烹茶，此山居清況。<br/>
　　鮑照詩：天寒幽鳥歸。<br/>
　　吳注：後漢袁閎，黨事作，母老不能遠遁，乃築土室，潛居十八年。<br/>
　　謝靈運詩：牽葉入松門。<br/>
　　趙注：天寒在冬，故日短夜永。<span class="book-name">書</span>：日短星昴。<br/>
　　<span class="book-name">天台賦</span>：恣語樂以終日。　江淹詩：夜永起懷思。<br/>
　　<span class="book-name">晉書</span>：<span class="name">畢諴</span>夜燃薪讀書。</small><br/>
　　大師京國舊，德業天機秉。從來支許遊，興<small about="#mwt501" typeof="mw:Transclusion">去聲</small>趣江湖迥。數奇<small about="#mwt502" typeof="mw:Transclusion">音箕</small>謫關塞，道廣存箕潁。何知戎馬間，復<small about="#mwt503" typeof="mw:Transclusion">扶又切</small>接塵事屏<small about="#mwt504" typeof="mw:Transclusion">音丙</small>。<br/>
　　<small about="#mwt504_2" typeof="mw:Transclusion">此誌贊公高風，并及離合之感。　塵事屏，言與屏迹塵事之人相接也。<br/>
　　王粲誄：表揚京國。<br/>
　　<span class="book-name">晉書·文立傳</span>：雅有德業。<br/>
　　洙注：支遁字道林，講<span class="book-name">維摩經</span>，遁為法師，許詢為都講。<br/>
　　<span class="book-name">史記</span>：李廣數奇。孟康曰：奇，隻不耦也。范筠詩：數奇不可偶，性直誰能紆。<br/>
　　後漢許劭曰：<span class="name">太丘</span>道廣，廣則難周。　謝靈運云：徐幹有箕潁之心。<br/>
　　<span class="book-name">國語</span>：范文子立於戎馬之前。<br/>
　　陶潛詩：閒居三十載，遂與塵事冥。</small><br/>
　　幽尋豈一路，遠色有諸嶺。晨光稍朦朧，更越西南頂。<br/>
　　<small about="#mwt505" typeof="mw:Transclusion">末欲來朝尋勝，以遂草堂之願。　此與上章同格。<br/>
　　<span class="book-name">景福殿賦</span>：晨光内照。支遁詩：朦朧望幽人。</small><br/>
　　<span id="ji_zan_shang_ren-n1088" about="#mwt506" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#ji_zan_shang_ren-n1088" class="mw-selflink-fragment">寄贊上人</a></span><br/>
　　<small about="#mwt507" typeof="mw:Transclusion">鶴注：此當是<span class="date" title="759年">乾元二年</span>秦州作。　<span class="book-name">摩訶般若經</span>：何名上人，佛言：若菩薩一心行阿耨菩提，心不散亂，是名上人。<span class="book-name">增一經</span>云：處世有過能改者為上人。</small><br/>
　　一昨陪錫杖，卜鄰南山幽。年侵腰脚衰，未便陰崖秋。重<small about="#mwt508" typeof="mw:Transclusion">平聲</small>岡北面起，竟日陽光留。茅屋買<small about="#mwt509" typeof="mw:Transclusion">一作置</small>兼土，斯焉心所求。<br/>
　　<small about="#mwt510" typeof="mw:Transclusion">此承上章，亦與贊公商卜居也。上云「更越西南頂」，故此章遂提西南兩段。首段欲卜居南山。　<span class="book-name">杜臆</span>：卜居先卜鄰，公之惓惓於西枝村，為贊公在耳。　「未便陰崖秋」猶前詩「苦陟陰嶺沍」，「竟日陽光留」猶前詩「要求陽岡煖」。<br/>
　　希曰：梵云阿若羅，此云錫杖。<br/>
　　<span class="book-name">左傳</span>：唯鄰是卜。<br/>
　　鮑照詩：陰崖積夏雪，陽谷散秋雲。<br/>
　　<span class="book-name">易林</span>：火盛陽光。<br/>
　　遠注：屋兼買土，謂欲得山中帶土之地，可居亦可耕也。舊作兼買其地，豈有買屋無地者。</small><br/>
　　近聞西枝西，有谷杉桼<small about="#mwt511" typeof="mw:Transclusion">音漆，字他本作黍，非</small>稠。亭午頗和暖，石<small about="#mwt512" typeof="mw:Transclusion">一作沙</small>田又足收。當期塞<small about="#mwt513" typeof="mw:Transclusion">一作寒</small>雨乾<small about="#mwt514" typeof="mw:Transclusion">音干</small>，宿昔齒疾瘳。徘徊虎穴上，面勢龍泓頭。<br/>
　　<small about="#mwt516" typeof="mw:Transclusion">次言欲卜居西谷。　杉漆石田，見物產可資。但亭午暫煖，不如竟日留光耳。　盧注：西枝西，曰有谷，定指同谷。近聞，必指同谷邑宰書，公<span class="book-name">至同谷界</span>詩「<span title="卷八·積草嶺" class="source">邑有賢主人</span>」，「來書語絕妙」，此可相証。<span class="book-name">同谷七歌</span>中「南有龍兮在山湫」，後<span class="book-name">發同谷縣</span>詩「停驂龍潭雲，回首虎崖石」，詩云虎穴、龍泓，指此無疑。<br/>
　　<span class="book-name">天台賦</span>：羲和亭午。<span class="book-name">太平御覽</span>：日初出，曰旭、曰晰、曰晞，在午曰亭午，在未曰昳。<br/>
　　<span class="book-name">左傳</span>：吳將伐齊，于胥曰：「夫得志於齊，猶獲石田也，無所用之」。<br/>
　　<span class="book-name">陜西通志</span>：虎穴在成縣城西。<br/>
　　<span class="book-name">考工記</span>：審曲面勢，以飭五材。注：察五材曲直方面形勢之宜。　龍泓，一在飛龍峽，一在天井山。<span class="book-name">方輿勝覽</span>：飛龍峽，在仇池山下，白馬氐揚飛龍據仇池，故名。其東杜甫避亂居此，有詩云云。</small><br/>
　　柴荆具茶茗，逕<small about="#mwt517" typeof="mw:Transclusion">一作遙</small>路通林丘。與子成二老，來往亦風流。<br/>
　　<small about="#mwt518" typeof="mw:Transclusion">末計定居後情事，仍歸結卜鄰意。　此亦與上章同格。<br/>
　　謝靈運詩：促裝返柴荆。　<span class="book-name">世説</span>：此為茶為茗，覺有異色。<span class="book-name">神農食經</span>：茶茗久服，令人有力。早收曰茶，晚收曰茗。<br/>
　　謝安詩：寄傲林丘。<br/>
　　二老，本<span class="book-name">孟子</span>。<br/>
　　<span class="book-name">晉書·樂廣傳</span>：天下言風流者，以王樂為稱首。</small><br/>
　　<small about="#mwt519" typeof="mw:Transclusion">王嗣奭曰：此章乃真實商量，本尺牘而韻以為詩耳。虎穴龍泓，其地幽勝，徑通林丘，與贊公近。今志書所載，有杜公故宅，豈於此曾暫住耶。</small><br/>
　　<span id="tai_ping_si_quan_yan-n1089" about="#mwt520" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#tai_ping_si_quan_yan-n1089" class="mw-selflink-fragment">太平寺泉眼</a></span><br/>
　　<small about="#mwt521" typeof="mw:Transclusion">鶴注：太平寺在秦州。詩云「北風起寒文」，當是<span class="date" title="759年">乾元二年</span>秋冬之交作。</small><br/>
　　招提憑高岡，疏散連草莽<small about="#mwt523" typeof="mw:Transclusion">莫補切</small>。出泉枯柳根，汲引歲月古。<br/>
　　<small about="#mwt524" typeof="mw:Transclusion">首從寺泉敘起。　招提，佛寺名，詳見一卷。<br/>
　　宋武帝教：或疏散山林，不關進達。　<span class="book-name">景帝紀</span>：廣薦草莽。草稠曰薦，深曰莽。<br/>
　　<span class="book-name">易·象</span>：山下出泉。<br/>
　　<span class="book-name">江賦</span>：汲引沮漳。</small><br/>
　　石間<small about="#mwt525" typeof="mw:Transclusion">一作門</small>見海眼，天畔縈水府。廣深丈尺間，宴息敢輕侮。青白二小蛇，幽姿可時覩。如絲氣或上<small about="#mwt527" typeof="mw:Transclusion">時掌切</small>，爛熳為雲雨。<br/>
　　<small about="#mwt528" typeof="mw:Transclusion">此形容泉眼之神異。海眼、水府，見其穴小而泉多。只此丈尺之間，人不敢忽者，以中有神物，故能興雲致雨也。<br/>
　　<span class="book-name">成都記</span>：距石筍二三尺，每夏月大雨，陷作土穴，泓水湛然。以繩繫石投其下，愈投而愈無窮。凡三五日，忽然不見，故曰海眼。此寺泉從石中而出，亦如海眼也。<br/>
　　天畔，言其高。　<span class="book-name">楚辭</span>：鑿山楹以為室，下披衣於水府。<span class="book-name">南征賦</span>：曾潭水府。<br/>
　　<span class="book-name">水經注</span>：漢水又東合洛谷，其地有神蛇戍，左右山溪多五色蛇，性馴良，不為毒。殆即此類。朱注：二蛇乃龍類。<br/>
　　謝靈運詩：潛虬媚幽姿。<br/>
　　沈約詩：爛熳蜃雲舒。</small><br/>
　　山頭到山下，鑿井不盡土。取供十方僧，香美勝牛乳。北風起寒文，弱藻舒<small about="#mwt529" typeof="mw:Transclusion">一作勝</small>翠縷。明涵客衣淨，細蕩林影趣。<br/>
　　<small about="#mwt530" typeof="mw:Transclusion">此記其味美而色清。　山不盡土，則井水難得，故此泉特為可貴。寒文翠縷，水中實景，涵衣蕩影，水上虚景。<br/>
　　<span class="book-name">莊子</span>：鑿井而飲。<br/>
　　<span class="book-name">楞嚴經</span>：如一井空，空生一井，十方虚空，亦復如是。　<span class="book-name">法華經</span>：十方佛土中，唯有一乘法。<br/>
　　<span class="book-name">維摩經</span>：阿難白佛言：憶念昔時，世尊身小有疾，當用牛乳。　乳泉，泉之白而甘者。　張注：<span class="book-name">高僧傳</span>：訶羅竭者多衍頭陀，晉武帝元康元年，西入婁至山石室坐禪，去水遠，乃以左腳碾室西石壁，蹈沒指，即拔足，水從中出，清香軟美，四時不竭。<br/>
　　庾信詩：山月落，客衣單。</small><br/>
　　何當宅下流，餘潤通藥圃。三春濕黄精，一食生毛羽。<br/>
　　<small about="#mwt531" typeof="mw:Transclusion">此羨山泉而仍動卜居之興也。　<span class="book-name">杜臆</span>：唯乳泉香美，故引潤黄精而一服可仙。　此章起結各四句，中二段各八句。<br/>
　　<span class="book-name">博物志</span>：太陽之草名黄精，餌之長生。<span class="book-name">本草</span>：黄精，陽草，久服輕身延年。<br/>
　　<span class="book-name">拾遺記</span>：昭王夢有人衣服皆毛羽，因名羽人。</small><br/>
　　<span id="dong_lou-n1091" about="#mwt532" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#dong_lou-n1091" class="mw-selflink-fragment">東樓</a></span><br/>
　　<small about="#mwt533" typeof="mw:Transclusion"><span class="book-name">通志</span>：東樓跨府城上，形製尚古。　鶴注：詩云驛使，蓋使吐蕃者經此，當是<span class="date" title="759年">乾元二年</span>秦州作。</small><br/>
　　萬里流沙道，西行<small about="#mwt535" typeof="mw:Transclusion">吳作征西，一作西征</small>過此<small about="#mwt536" typeof="mw:Transclusion">一作北</small>門。但添新<small about="#mwt537" typeof="mw:Transclusion">一作征</small>戰骨，不返舊征<small about="#mwt538" typeof="mw:Transclusion">一作死生</small>魂。樓角凌風迥，城陰帶水<small about="#mwt539" typeof="mw:Transclusion">一作雨</small>昏。傳聲看<small about="#mwt540" typeof="mw:Transclusion">平聲</small>驛使<small about="#mwt541" typeof="mw:Transclusion">去聲</small>。送節向河源。<br/>
　　<small about="#mwt542" typeof="mw:Transclusion">此咏秦州東樓也。上四，痛已往將士。下四，憐現在使臣。　樓當驛道，故征西者皆過此門。戰骨征魂，言其有去無還。樓角城陰，寫出高寒陰慘景色。故驛使至此，不禁觸目傷心。<br/>
　　鶴注：流沙，在西之極，吐蕃所居之城，中國往吐蕃者，道出於此。老子西涉流沙不返。<br/>
　　漢晉有征西將軍，公詩有「漢將獨征西」，即此征西也。征西起下戰骨征魂，但征字未免重出。<br/>
　　「傳聲看驛使」，聞驛使傳呼之聲而往看也。<br/>
　　趙曰：時遣使和好吐蕃，故用張騫尋河源事。</small><br/>
　　<span id="yu_qing-n1093" about="#mwt543" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#yu_qing-n1093" class="mw-selflink-fragment">雨晴</a></span><br/>
　　<small about="#mwt544" typeof="mw:Transclusion">王洙注：一作秋聲。　鶴注：當是<span class="date" title="759年">乾元二年</span>秦州作。　<span class="book-name">杜臆</span>：詩云塞柳，乃邊上之柳，知此詩作於秦州矣。顧注：樓上即東樓，與前首同時。</small><br/>
　　天外<small about="#mwt546" typeof="mw:Transclusion">舊作水，非。容齋作永，一云際</small>秋雲薄，從西萬里風。今朝好晴景，久雨不妨農。塞<small about="#mwt547" typeof="mw:Transclusion">一云岸</small>柳行<small about="#mwt548" typeof="mw:Transclusion">趙音杭</small>疏翠，山梨結小紅。胡笳樓上發，一雁入高空。<br/>
　　<small about="#mwt549" typeof="mw:Transclusion">此喜邊塞初晴也。上四，雨後新晴。下四，晴時景物。上是一氣説，下是四散説。　西風起，則秋氣晴。不妨農，可收穫也。柳疏梨結，深秋物候。或翠或紅，雨後色新。末二當分合看，笳遇晴而倍響，雁因晴而向空，此分説也。雁在塞外，習聽胡笳，今忽聞笳發而翔入空中，此合説也。<br/>
　　晉鼓吹曲：流光溢天外。<br/>
　　梁簡文帝詩：一雁聲嘶何處歸。</small><br/>
　　<span id="yu_mu-n1095" about="#mwt550" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#yu_mu-n1095" class="mw-selflink-fragment">寓目</a></span><br/>
　　<small about="#mwt551" typeof="mw:Transclusion">鶴注:詩云關雲塞水，羌女胡兒，當是<span class="date" title="759年">乾元二年</span>在秦州作。　<span class="book-name">左傳</span>：得臣與寓目焉。梁元帝<span class="book-name">答張纘文</span>：寓目寫心，因事而作。</small><br/>
　　一縣葡萄熟，秋山苜蓿多。關雲常帶雨，塞水不成河。羌女輕<small about="#mwt552" typeof="mw:Transclusion">一作搖</small>烽燧，胡兒掣<small about="#mwt553" typeof="mw:Transclusion">山谷作掣，諸本作制</small>駱駝。自傷遲暮眼，喪<small about="#mwt554" typeof="mw:Transclusion">去聲</small>亂飽經過<small about="#mwt555" typeof="mw:Transclusion">平聲</small>。<br/>
　　<small about="#mwt555_2" typeof="mw:Transclusion">　寓目，動邊愁也。上六，皆目中所見者，末點眼字以醒題。　首聯，物產之異。次聯，地氣之殊。三聯，人性之悍。漸説到邊塞可憂處，故有喪亂經過之慨，謂不堪再逢亂離也。<br/>
　　<span class="book-name">史記·大宛傳</span>：宛左右以葡萄為酒，富人藏至萬餘石，久者數十歲不敗。俗嗜酒，馬嗜苜蓿，漢使取其實來，於是天子始種之離宫别館。　<span class="book-name">永徽圖經</span>：蒲萄生隴西、五原、燉煌山谷，今處處有之，其實有紫白二種。<br/>
　　<span class="book-name">西京雜記</span>：樂遊苑多苜蓿，一名懷風。<br/>
　　塞外地高四下，荒涼無阻，故不成河。<br/>
　　<span class="book-name">史記</span>：周幽王為烽燧大鼓。<span class="book-name">正義</span>曰：晝日為烽以望火烟，夜舉燧以望火光。<br/>
　　掣，牽挽也，駱駝立，掣而後伏，伏而後興。<span class="book-name">外國圖</span>：大秦國人，長一丈五尺，好騎駱駝。<br/>
　　陶潛詩：脱有經過便。</small><br/>
　　<small about="#mwt556" typeof="mw:Transclusion">朱鶴齡曰：此詩當與「州圖領同谷」一首參看。關塞無阻，羌胡雜居，乃世變之深可慮者，公故感而歎之。未幾，秦隴果為吐蕃所陷。<br/>
　　楊德周曰：「關雲常帯雨，塞水不成河。谷暗非關雨，楓丹不為霜」。皆字字可思。</small><br/>
　　<span id="shan_si-n1095_2" about="#mwt550" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#shan_si-n1095_2" class="mw-selflink-fragment">山寺</a></span><br/>
　　<small about="#mwt557" typeof="mw:Transclusion">鶴注：此詩<span class="date" title="759年">乾元二年</span>在秦州作。</small><br/>
　　野寺殘僧少，山園細路高。麝香眠石竹，鸚鵡啄金桃。亂水<small about="#mwt558" typeof="mw:Transclusion">一作石</small>通人過，懸崖置屋牢。上方重<small about="#mwt559" typeof="mw:Transclusion">平聲</small>閣晚，百里見秋<small about="#mwt560" typeof="mw:Transclusion">一作纖</small>毫。<br/>
　　<small about="#mwt561" typeof="mw:Transclusion"><span class="book-name">山寺</span>記勝遊也。首二總提。石竹金桃，此山園之物，麝香自眠，鸚鵡來啄，可見殘僧之少矣。牢屋重閣，乃野寺之房。涉水登崖，上方遠見，又知細路之高矣。此詩分承互應，脉理精密如此。　趙汸云：鸚鵡二句，本狀寺之荒蕪，以秦隴所產禽獸花木言之，語反精麗。<span class="book-name">圖經</span>「閣道縈旋，上下千餘丈」者，即「山園細路高」也。其山下水，縱横可涉者，即「亂水通人過」也。又<span class="book-name">玉堂閒話</span>云：「麥積山梯空架險而上，其間千房萬室，懸空躡虛」者，即「懸崖置屋牢」也。又云：「高檻可以眺望，虚窗可以來風」，即「百里見纖毫」也。　殘僧少，言餘僧無幾也。殘與少有别。<br/>
　　嵇康<span class="book-name">養生論</span>：麝食柏而香。<span class="book-name">本草</span>：麝香形似獐，常食柏葉得香。　<span class="book-name">酉陽雜俎</span>：衛公云：蜀中石竹有碧花。<br/>
　　禰衡<span class="book-name">鸚鵡賦</span>「命虞人於隴坻」，知鸚鵡為隴右所產者。　<span class="book-name">唐·西域傳</span>：康者，一曰薩末鞬，亦曰颯末建，貞觀時歲入貢金桃銀桃，詔令植苑中。鶴注：<span class="place">崇仁</span>饒焯景仲與余言，嘗見武林有金桃，色如杏，七八月熟，因知<span class="book-name">東都事略</span>所記外國進金桃銀桃種，即此也。<br/>
　　<span class="book-name">爾雅·釋水</span>：正絕流曰亂。<span class="book-name">詩</span>：涉渭為亂。鮑照詩：懸裝亂水區。　陶潛<span class="book-name">桃花源序</span>：捨船從口入，初極狹，纔通人。<br/>
　　何遜詩：懸崖抱奇崛。<br/>
　　邵注：上方謂僧之方丈，在山頂也。<span class="book-name">維摩詰經</span>：昇於上方。<span class="book-name">漢書·翼奉傳</span>：上方之情樂也。孟康注：上方謂北與東也。蓋陽氣所萌生，故曰上方。　崔湜詩：昇攀重閣迥。</small><br/>
　　<span id="wen_dao-n1096" about="#mwt564" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#wen_dao-n1096" class="mw-selflink-fragment">即事</a></span><br/>
　　<small about="#mwt563" typeof="mw:Transclusion">鶴注：詩云「人憐漢公主，生得渡河歸」，謂寧國公主<span class="date" title="759年">乾元二年</span>八月丙辰自回紇歸，當是其年作。謝靈運詩：即事怨暌攜。陶潛詩：即事多所欣。</small><br/>
　　聞道<small about="#mwt565" typeof="mw:Transclusion">去聲</small>花門破，和親事却非。人憐漢公主，生得渡河歸。秋思<small about="#mwt566" typeof="mw:Transclusion">去聲</small>抛雲髻<small about="#mwt567" typeof="mw:Transclusion">一作鬢</small>，腰支賸<small about="#mwt568" typeof="mw:Transclusion">音剰，一作勝</small>寶衣。羣凶猶索<small about="#mwt569" typeof="mw:Transclusion">色責切</small>戰，回首意多違。<br/>
　　<small about="#mwt570" typeof="mw:Transclusion">此詩諷時事也。「和親事却非」，謂一事而三失具焉。初與回紇結婚，本欲借兵以平北寇，孰知滏水潰軍，花門同破，此一失也。且可汗既死，公主剺面而歸，抛髻賸衣，忍恥含羞之狀見矣，此二失也。是時思明濟河索戰，而回紇之好已絕，與和親本意始終違悖，此三失也。公詩云「聖心頗虛佇，時議氣欲奪」，老成謀國之言，真如燭照而數計矣。<br/>
　　<span class="book-name">舊唐書</span>：<span class="date" title="759年">乾元二年</span>三月，回紇從郭子儀戰於相州城下，不利，奔西京。四月，可汗死，其牙官都督等欲以寧國公主殉葬，公主以中國禮拒之，然猶依本國法，剺面大哭，竟以無子得歸。八月，詔百官於鳴鳳門外迎之。<span class="book-name">新書</span>：寧國公主先嫁鄭巽，又嫁薛康衡，<span class="date" title="請指定為“1302年”或“758年”">乾元元年</span>，降回紇毗伽闕可汗，二年八月歸朝。　朱注：是年九月，史思明分兵四道濟河，李光弼棄東都，守河陽，羣凶句正指其事。　<span class="book-name">漢書</span>：高帝使婁敬和親。<span class="book-name">漢書贊</span>：和親無益，已然之明驗也。<br/>
　　繁欽有<span class="book-name">秋思賦</span>。　曹植詩：紅顏韡韡，雲髻峨峨。<br/>
　　庾肩吾詩：非關能結束，本是細腰支。　<span class="book-name">六韜</span>：武王伐紂，蒙寶衣投火而死。陸倕<span class="book-name">石闕銘</span>：棄彼寶衣。<br/>
　　傅玄<span class="book-name">正都賦</span>：將以威天下而禦羣凶。</small><br/>
　　<span id="qian_huai-n1097" about="#mwt571" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#qian_huai-n1097" class="mw-selflink-fragment">遣懷</a></span><br/>
　　<small about="#mwt572" typeof="mw:Transclusion">鶴注：詩云寒城塞日，皆指秦州而言，是<span class="date" title="759年">乾元二年</span>作。　趙汸曰：時客秦州，欲於東柯谷西枝村尋置草堂而未遂。末託意於棲鴉，所遣之懷在此。　顧注：愁眼二字，便見所懷。八句皆言愁中景物，聊借詩以排遣之耳。</small><br/>
　　愁眼看<small about="#mwt574" typeof="mw:Transclusion">平聲</small>霜露，寒城菊自花。天風隨斷柳，客淚墮清<small about="#mwt575" typeof="mw:Transclusion">一作晴，非</small>笳。水静樓<small about="#mwt576" typeof="mw:Transclusion">一作城</small>陰直，山昏塞日斜。夜來歸鳥盡，啼殺後棲鴉。<br/>
　　<small about="#mwt577" typeof="mw:Transclusion">此邊塞凄涼，觸景傷懷，而借詩以遣之。句句是咏景，句句是言情，説到酸心滲骨處，讀之令人欲涕。　趙汸注：天風句，下因上。客淚句，上因下。水静句，下因上。山昏句，上因下。　顧注：結聯，即「上林無限樹，不借一枝棲」之意，蓋歎卜居無地也。<br/>
　　<span class="book-name">記</span>：霜露既降。<br/>
　　謝朓詩：寒城一以眺。<br/>
　　劉楨詩：輕葉隨風轉。此云「天風隨斷柳」。劉刪詩：邊聲隕客淚。此云「客淚墮清笳」。皆用古人語而句法倒裝耳。　蔡邕詩：枯桑知天風。　謝朓詩：淫淫客淚垂。　又：寥戾清笳轉。<br/>
　　<span class="book-name">莊子</span>：水静則明。梁元帝詩：水静瀉樓船。<br/>
　　孔德紹詩：山昏五里霧。　張正見詩：昏昏塞日沉。<br/>
　　潘岳<span class="book-name">楊仲武誄</span>：歸鳥頡頏。</small><br/>
　　<small about="#mwt578" typeof="mw:Transclusion">趙汸曰：天地間景物，非有所厚薄於人。惟人當適意時，則情與景會，而景物之美若為我設。一有不慊，則景物與我漠不相干。故公詩多用一「自」字，如「寒城菊自花」、「故園花自發」、「風月自清夜」之類甚多。</small><br/>
　　<span id="chang_shi_ren_xian_hui_qiu_zhi_zhuan-n1099" about="#mwt580" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#chang_shi_ren_xian_hui_qiu_zhi_zhuan-n1099" class="mw-selflink-fragment">天河</a></span><br/>
　　<small about="#mwt579" typeof="mw:Transclusion">鶴注：此當是<span class="date" title="759年">乾元二年</span>七月在秦州作，故有「伴月落邊城」之句。　王柏曰：天河從北極分為兩頭，至於南極，隨天而轉入地下過，水之氣也。<span class="book-name">廣雅</span>：雲漢、星漢、河漢、銀漢、銀河、絳河、天津、漢津，皆天河名。</small><br/>
　　常時任顯晦，秋至轉<small about="#mwt581" typeof="mw:Transclusion">從趙本，一作最，吳作輒</small>分明。縱被微雲掩，終能<small about="#mwt582" typeof="mw:Transclusion">一作當，一作輸</small>永夜清。含星動雙闕，伴月落邊城。牛女年年渡，何曾<small about="#mwt583" typeof="mw:Transclusion">音層</small>風浪生。<br/>
　　<small about="#mwt584" typeof="mw:Transclusion">此客秦而詠天河也。秋至分明，提醒天河。三四，見其夜夜分明。五六，見其處處分明。七八，見其歲歲分明。此直詠天河而寓意在言外。篇中微雲掩、風浪生，似為小人讒妬而發。　雙闕，指京師。邊城，指秦州。<br/>
　　<span class="book-name">陶潛傳贊</span>：顯晦殊途。<br/>
　　沈約詩：秋至愍衰草。　劉泓詩：的的最分明。<br/>
　　<span class="book-name">世説</span>：謝景重曰：「意謂不如微雲點綴」。<br/>
　　鮑照<span class="book-name">蒿里行</span>：馳波催永夜。<br/>
　　<span class="book-name">周禮注</span>：象魏，宫門雙闕。古詩：雙闕百餘丈。<br/>
　　<span class="book-name">國策</span>：樓櫓不施而邊城降。<span class="dynasty">周</span><span class="name">王褒</span>啟：邊城無草。<br/>
　　吳筠<span class="book-name">續齊諧記</span>：桂陽城武丁有仙道，忽謂其弟曰：「七月七日，織女當渡河，諸仙悉還宫，吾已被召」，弟問曰：「織女何事渡河」，答曰：「織女暫詣牽牛」，明日失武丁。　杜審言詩：年年今夜盡。<br/>
　　<span class="book-name">南齊書</span>：沈攸之攻郢城，夜常風浪。</small><br/>
　　<small about="#mwt585" typeof="mw:Transclusion">張綖曰：首二，見君子之節，因時而顯。三四，言小人掩蔽，無損其光。五句，近而有耀，誠則形也。六句，在遠彌彰，德不孤也。末聯，謂從容静俟，則風波自息矣。洪仲曰：<span class="book-name">天河</span>、<span class="book-name">初月</span>二詩，皆暗寫題意，不露題字。</small><br/>
　　<span id="guang_xi-n1100" about="#mwt587" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#guang_xi-n1100" class="mw-selflink-fragment">初月</a></span><br/>
　　<small about="#mwt586" typeof="mw:Transclusion">詩有古塞、關山之語，當是<span class="date" title="759年">乾元二年</span>在秦州作。</small><br/>
　　光細<small about="#mwt588" typeof="mw:Transclusion">一云常</small>弦初<small about="#mwt590" typeof="mw:Transclusion">陳作欲，一作豈</small>上，影斜輪未安。微升古塞<small about="#mwt591" typeof="mw:Transclusion">一作堞</small>外，已隐暮雲端。河漢不改色，關山空自寒。庭前有白露，暗滿菊花團<small about="#mwt592" typeof="mw:Transclusion"><span class="book-name">英華</span>作欄</small>。<br/>
　　<small about="#mwt592_2" typeof="mw:Transclusion">此在秦州詠初月也。光細景斜，初月之狀。乍升旋隐，初月之時。下四，皆承月隱説。河漢關山，言遠景。庭露菊花，言近景。總是夜色朦朧之象。　洪仲注：光影，就明處言。弦輪，就暗處言。河漢色明，見月影忽沉。關山自寒，見月光全没。末點暗字，總見無月可窺矣。　張遠注：此詩句句有一「初」字意，細玩自見。<br/>
　　<span class="book-name">左傳注</span>：月體無光，待日照而光生，半則為弦，全乃成望。周王褒詩：上弦如半壁。<br/>
　　庾信詩：桂滿獨輪斜。李隅賦：波水蕩而月輪斜。<br/>
　　王褒啟：塞外饒沙。<br/>
　　古詩：河漢清且淺。　樂府：陵霜不改色。<br/>
　　王褒詩：關山夜月明。<br/>
　　或曰：<span class="book-name">毛詩</span>：零露漙兮。<span class="book-name">説文</span>：漙，徒官切，露多貌。「庭前有白露，暗滿菊花團」，疑是漙字。朱注：<span class="book-name">韻會</span>：團，或作專。<span class="book-name">周禮</span>「其民專而長」是也。漙，<span class="book-name">集韻</span>或作𩅂，通作專，以古多混用。謝靈運詩：火雲團朝露。謝朓詩：猶霑餘露團。謝惠連詩：團團滿葉露。江淹詩：簷前露已團。庾信詩：惟有團階露，承睫苦霑衣。薛道衡詩：高秋白露團。舊本俱作團。　<span class="book-name">記</span>：季秋之月，菊有黄華。</small><br/>
　　<small about="#mwt594" typeof="mw:Transclusion"><span class="book-name">山谷詩話</span>：王原叔説：此詩為肅宗而作。今按：此詩若依舊説，亦當上下分截，上四隐諷時事，下四自歎羇棲。光細，見德有虧。影斜，見心不正。升古塞，初即位於靈武也。隐暮雲，旋受蔽於輔國、良姊也。河漢不改，謂山河如故。關山自寒，謂隴外凄涼。露暗花團，傷遠人不蒙光被也。</small><br/>
　　<span id="dao_yi-n1101" about="#mwt595" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#dao_yi-n1101" class="mw-selflink-fragment">擣衣</a></span><br/>
　　<small about="#mwt596" typeof="mw:Transclusion">鶴注：是時安史未息，又備吐蕃，當屬<span class="date" title="759年">乾元二年</span>作。　謝靈運有<span class="book-name">搗衣</span>詩題。</small><br/>
　　亦知戍不返，秋至拭清砧。已近苦<small about="#mwt597" typeof="mw:Transclusion">一作暮</small>寒月，況經<small about="#mwt598" typeof="mw:Transclusion">一作驚</small>長别心。寧辭擣衣<small about="#mwt599" typeof="mw:Transclusion">一作熨</small>倦，一寄塞垣深。用盡閨中力，君聽<small about="#mwt600" typeof="mw:Transclusion">平聲</small>空<small about="#mwt601" typeof="mw:Transclusion">去聲</small>外音。<br/>
　　<small about="#mwt602" typeof="mw:Transclusion">搗衣，代戍婦，言情也。戍不返，搗衣之故。拭清砧，擣衣之事。三四承首句，五六承次句。七承五六，仍應拭清砧。八承三四，仍應戍不返。分之則各有條緒，合之則一氣貫通，此杜律所以獨至也。遠注：王灣<span class="book-name">擣衣</span>詩「風響傳聞不到君」，即此詩末句意，但蘊藉不如耳。<br/>
　　<span class="book-name">詩傳</span>：戍，屯兵以守也。<br/>
　　江淹詩：秋至擣羅紈。　<span class="book-name">玉篇</span>：砧，搗石也。劉希夷詩：盻青砧兮悵盤桓。<br/>
　　<span class="book-name">趙充國傳</span>：土地苦寒，漢馬不耐冬。<br/>
　　鮑照詩：長别遠無雙。宋武帝詩：江山起别心。<br/>
　　謝朓詩：南鄰搗衣急。<span class="book-name">丹鉛錄</span>：<span class="book-name">字林</span>：直舂曰搗。古人搗衣，兩女子對立，執一杵，如舂米然。今易作臥杵，對坐搗之，取其便也。<br/>
　　蔡邕疏：秦築長城，漢築塞垣，所以别内外，置殊俗。注：塞垣，長城也。<br/>
　　宋之問詩：空外有飛烟。<span class="book-name">通雅</span>：空外，猶單外也。<span class="book-name">漢書·張禹傳</span>：請鄧太后還宫，以為久處單外。</small><br/>
　　<small about="#mwt604" typeof="mw:Transclusion">朱子<span class="book-name">詩經集傳</span>多順文解義，詞簡意明。唐汝詢解唐詩，亦用此法。但恐敷衍多而斷制少耳。今註杜詩，間用順解，欲使語意貫穿融洽。此章趙汸注云：「此因聞砧而託為搗衣戍婦之詞曰：『我亦知夫之遠戍不得遽歸，方秋至而拂拭衣砧者，蓋以苦寒之月近，長别之情悲，亦安得辭搗衣之勞而不一寄塞垣之遠。是以竭我閨中之力而不自惜也。今夕空外之音，君其聽之否耶。』音字含一詩之意。」唐仲言極稱斯注，今標此以發順解之例。</small><br/>
　　<span id="gui_yan-n1102" about="#mwt605" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#gui_yan-n1102" class="mw-selflink-fragment">歸燕</a></span><br/>
　　<small about="#mwt606" typeof="mw:Transclusion">鶴注：舊編在<span class="date" title="759年">乾元二年</span>秦州詩内，下四章並同。　魏文帝詩：歸燕翩兮徘徊。</small><br/>
　　不獨避霜雪，其如儔侣稀。四時無失序，八月自知歸。春色豈相訪<small about="#mwt607" typeof="mw:Transclusion">一作誤</small>，衆雛還識機。故巢儻未毁，會傍<small about="#mwt608" typeof="mw:Transclusion">去聲</small>主人飛。<br/>
　　<small about="#mwt609" typeof="mw:Transclusion">歸燕，傷羇旅也。　上四，咏燕歸。下四，咏燕來。方去而冀其復來，乃詩人忠厚之意。　春色二句，作望燕之詞。故巢二句，代燕作答詞。　<span class="book-name">杜臆</span>：末乃自寓己意，雖棄官而去，非果於忘世也。<br/>
　　鮑照<span class="book-name">雙燕</span>詩：豈但避霜雪，當儆野人機。<br/>
　　嵇康詩：邕邕和鳴，顧盻儔侣。<br/>
　　<span class="book-name">杜臆</span>：四時二句，具見身分，隐然有時止時行意。　<span class="book-name">易</span>：與四時合其序。　傅咸<span class="book-name">燕賦</span>：信進止之有序。<br/>
　　<span class="book-name">月令</span>：二月，玄鳥至。八月，玄鳥歸。<br/>
　　陰鏗詩：上林春色滿。<br/>
　　<span class="book-name">鸚鵡賦</span>：憫衆雛之無知。　又：才聰明以識機。<br/>
　　<span class="book-name">晉書</span>：<span class="book-name">朔馬謠</span>：燕雀何徘徊，意欲還故巢。陶潛詩：先巢故尚在，相將還舊居。<br/>
　　漢樂府<span class="book-name">長歌行</span>：來到主人門。</small><br/>
　　<small about="#mwt610" typeof="mw:Transclusion">盧元昌曰：嘗讀<span class="book-name" title="詩經·邶風·谷風">谷風</span>，棄婦始曰「無逝我梁，無發我笱」，何其厚也。至曰「我躬不閲，遑恤我後」，又歎其決絕之甚。公曰「故巢倘未毁，會傍主人飛」，明知故巢已毁，猶拳拳冀主人勿棄，身雖棄官，心還戀主也。</small><br/>
　　<span id="cu_zhi_shen_wei_xi_ai_yin-n1103" about="#mwt612" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#cu_zhi_shen_wei_xi_ai_yin-n1103" class="mw-selflink-fragment">促織</a></span><br/>
　　<small about="#mwt611" typeof="mw:Transclusion">黄希曰：<span class="book-name">爾雅</span>釋：蟋蟀，一名蛬，今促織也。陸璣疏云：似蝗而小，正黒有光澤，一名蛬，一名蜻𧊿，楚人謂之王孫，幽州人謂之趣織。里語云「趣織鳴，懶婦驚」是也。<span class="book-name">古今注</span>：促織，一名梭機、莎雞，一名絡緯。</small><br/>
　　促織甚微細，哀音<small about="#mwt613" typeof="mw:Transclusion">一作聲</small>何動人。草根吟<small about="#mwt614" typeof="mw:Transclusion">一作泠</small>不穩，床下意<small about="#mwt615" typeof="mw:Transclusion">一作夜</small>相親。久客得無淚，故<small about="#mwt616" typeof="mw:Transclusion">吳作放</small>妻難及晨。悲絲<small about="#mwt617" typeof="mw:Transclusion">一作絃</small>與急管，感激異天真。<br/>
　　<small about="#mwt618" typeof="mw:Transclusion">促織，感客思也。　哀音動人，領起通章。草根床下，皆其哀音。久客故妻，此其動人者。末言蟲鳴出自天真，故其感人獨至。絲管屬借形。<br/>
　　班固<span class="book-name">典引</span>：不遺微細。<br/>
　　阮籍詩：鶗鴂發哀音。<br/>
　　沈約詩：草根積霜露。　<span class="book-name">王褒傳</span>：蟋蟀秋吟。<br/>
　　<span class="book-name">詩</span>：十月蟋蟀，入我床下。<br/>
　　<span class="book-name">鸚鵡賦</span>：逐臣為之屢歎，棄妻為之歔欷。鮑照詩：「棄妻望掩淚，逐臣對撫心」，此五六所本。<span class="book-name">後漢書</span>：温序曰：久客思鄉里。　湯惠休<span class="book-name">秋風詞</span>：蟋蟀夜鳴斷人腸，長夜思君心飛揚。<br/>
　　顧注：故妻，指棄婦、孀婦言。<span class="book-name">朱買臣傳</span>：故妻與夫家見買臣飢寒，呼飯之。　陸機詩：欲鳴當及晨。<br/>
　　宋武帝詩：深心屬悲絃。　鮑照詩：催絃急管為君舞。　蔡邕<span class="book-name">琴賦</span>：感激絃歌，一低一昂。<br/>
　　<span class="book-name">琴操</span>：伏羲作琴，修身理性，返其天真。</small><br/>
　　<small about="#mwt619" typeof="mw:Transclusion">詩到結尾，借物相形，抑彼而伸此，謂之尊題格。如咏促織而末引絲管，咏孤雁而末引野鴉是也。</small><br/>
　　<span id="xing_yin_fu_cao_chu_gan_jin-n1104" about="#mwt621" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#xing_yin_fu_cao_chu_gan_jin-n1104" class="mw-selflink-fragment">螢火</a></span><br/>
　　<small about="#mwt620" typeof="mw:Transclusion">爾雅螢火一名即照崔豹古今注螢火一名暉夜一名景天一名燐一名丹良一名丹鳥一名夜光一名宵燭吕氏本草螢火一名夜照一名熠燿一名救火一名據火一名挾火</small><br/>
　　幸因腐草出敢近<small about="#mwt622" typeof="mw:Transclusion">去聲</small>太陽飛未足臨書卷時能點客衣隨風隔幔小帶雨傍<small about="#mwt623" typeof="mw:Transclusion">去聲</small>林微十月清霜重飄零何處歸<small about="#mwt624" typeof="mw:Transclusion">螢火刺閹宦也　首言種之賤次言性之陰三四近看見其多暗而少明五六遠看見其潛形而匿迹末言時過將銷此輩直置身無地矣　鶴注謂指李輔國輩以宦者近君而撓政也今按腐草喻腐刑之人太陽乃人君之象比義顯然　月令腐草化為螢爾雅釋腐草得暑濕之氣為螢　説文日實也太陽之精沈旋螢詩陽昇反奪照又云當朝陽於戢景兮　臨書卷用車胤囊螢讀書事　傅嘉運螢詩夜風吹不滅　張正見詩隔幔似重鉤　沈旋螢詩雨墜弗虧光　湛方生弔鶴文負清霜而夜鳴　謝惠連雪賦從風飄零　朱超詩此夜逆風何處歸</small><br/>
　　<span id="jian_jia-n1105" about="#mwt625" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#jian_jia-n1105" class="mw-selflink-fragment">蒹葭</a></span><small about="#mwt626" typeof="mw:Transclusion">詩兼葭蒼蒼爾雅釋葭一名葦即蘆也茅之未成者一名蒹似萑而細高數尺</small><br/>
　　<span id="cui_zhe_bu_zi_shou-n1106" about="#mwt627" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#cui_zhe_bu_zi_shou-n1106" class="mw-selflink-fragment">摧折不自守</a></span><small about="#mwt628" typeof="mw:Transclusion">一作與</small>秋風吹若何暫時花戴<small about="#mwt629" typeof="mw:Transclusion">一作載一作帶</small>雪幾處<small about="#mwt630" typeof="mw:Transclusion">一作墮水</small>葉沉波體弱春苗<small about="#mwt631" typeof="mw:Transclusion">一作風一作甲</small>早叢長夜露多江湖後搖落亦<small about="#mwt632" typeof="mw:Transclusion">一作只</small>恐歲蹉跎<small about="#mwt633" typeof="mw:Transclusion">蒹葭傷賢人之失志者　暫時花發葉已沉波申上秋風摧折春苗夜露溯其前江湖搖落要其後也　北方風氣早寒故蒹葭望秋先零南方地氣多煖故在江湖者後落　秋風摧折如彼而遠託江湖者亦復蹉跎於歲晚乎末二句隐然有自傷意　顧注此咏秋日蒹葭而兼及四時苗早言春露多言夏後落又涉冬矣　中山王文木賦華葉分披枝條摧折　陸倕詩體弱思自强　杜臆以戴對沉高下相稱載以字近而訛帶以音近而訛　楚辭蕭瑟兮草木摇落而變衰　阮籍詩願為三春遊朝陽忽蹉跎</small><br/>
　　<span id="ku_zhu-n1107" about="#mwt634" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#ku_zhu-n1107" class="mw-selflink-fragment">苦竹</a></span><small about="#mwt635" typeof="mw:Transclusion">齊民要術竹之醜者有四曰青苦白苦紫苦黄苦語林張廌隐居頤志家有苦竹數十頃</small><br/>
　　<span id="qing_ming_yi_zi_shou_ruan_ruo_qiang-n1108" about="#mwt636" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#qing_ming_yi_zi_shou_ruan_ruo_qiang-n1108" class="mw-selflink-fragment">青冥亦自守軟弱强</a></span><small about="#mwt637" typeof="mw:Transclusion">區兩切</small>扶持味苦夏蟲避叢卑春鳥疑軒墀曾<small about="#mwt638" typeof="mw:Transclusion">音層</small>不重剪伐欲<small about="#mwt639" typeof="mw:Transclusion">一云亦</small>無辭幸近幽人屋霜根結在兹<small about="#mwt640" typeof="mw:Transclusion">苦竹嘉君子之避地者　一二表其清操三四傷其見棄五六見廊廟非分七八言林麓堪依軟弱强扶持包許多小心謹畏堅忍寧耐意　杜臆節苦則人不能親地卑則人不相信剪伐無辭何等謙</small><br/>
　　<small about="#mwt641" typeof="mw:Transclusion">厚結根在兹欲全晚節也　幽人屋亦自寓有欲與偕隐之志　鮑照詩青冥摇烟樹　劉琨詩咨余軟弱弗克負荷周王褒詩軟弱自芬芳　莊子夏蟲不可語懷劉孝綽詩復值懷春鳥　庾信新樂表軒墀弘敞軒墀乃富貴家廳事　詩勿剪勿伐古詩冉冉孤生竹結根泰山阿</small><br/>
　　<small about="#mwt642" typeof="mw:Transclusion">王嗣奭曰前章不自守言遭時之窮此章亦自守見保身之哲讀二詩知公去就之間善於審處也鍾惺曰少陵如苦竹蒹葭胡馬病馬鸂𪄠孤雁促織螢火歸燕歸雁鸚鵡自小猿雞麂諸詩於諸物有讚羨者有悲憫者有痛惜者有懷思者有𢠢藉者有嗔怪者有嘲笑者有勸戒者有計議者有用我語詰問者有代彼語對答者蠢者靈細者巨恒者奇默者辯詠物至此神佛聖賢帝王豪傑具此難著手矣</small><br/>
<br/>
<br/>
<br/>
<br/>
<br/>
<br/>
<br/>
<br/>
　　<span about="#mwt643" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷07#du_shi_xiang_zhu_juan_qi-n1020" class="mw-selflink-fragment">杜詩詳註卷七</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
