<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷十五</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c15_du_shi_xiang_zhu__si_ku_quan_shu_ben__juan14.xhtml" title="杜詩詳註 (四庫全書本)/卷14">卷十四</a></td>
<td style="width:50%;">杜詩詳註　卷十五</td>
<td class="noprint" style="width:25%; text-align:right; font-size:small;"><a rel="mw:WikiLink" href="c17_du_shi_xiang_zhu__si_ku_quan_shu_ben__juan16.xhtml" title="杜詩詳註 (四庫全書本)/卷16">卷十六</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt728"><p>　　欽定四庫全書<br/>
　　<span id="du_shi_xiang_zhu_juan_shi_wu" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#du_shi_xiang_zhu_juan_shi_wu" class="mw-selflink-fragment">杜詩詳註卷十五</a></span><br/>
　　翰林院編修仇兆鰲撰<br/>
　　<span id="yi_ju_kui_zhou_zuo" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yi_ju_kui_zhou_zuo" class="mw-selflink-fragment">移居夔州作</a></span><small about="#mwt11" typeof="mw:Transclusion">或為郭</small>。<br/>
　　<small typeof="mw:Transclusion">黃鶴注：此大曆元年春晚作。　<span class="book-name">唐書</span>：夔州雲安，屬山南東道。<span class="book-name">寰宇記</span>：夔州雲安縣，上水去夔州奉節縣二百四十三里。</small><br/>
　　伏枕雲安縣，遷居白帝城。春知催柳别，江與<small about="#mwt12" typeof="mw:Transclusion">一作已</small>放船清。農事聞人說，山光見鳥情。禹功饒斷石，且就土微平。<br/>
　　<small about="#mwt13" typeof="mw:Transclusion">首二，記行蹤。三四，承雲安，言臨去時景。五六，承白帝，言遷後景事。末言移居之故。　春知别意，江與清波，此從無情處看出有情。農事方興，春已暮矣。鳥悦山光，春氣暖也。多斷石，謂雲安以下。土微平，見夔州可居。　<span class="book-name">杜臆</span>：「農事聞人說」，便有為農意，後果有瀼西督耕之舉。<br/>
　　張溍注：因灞橋贈别故事，遂用春柳催别，但「春知」、「江與」二語，後人用之，易涉於纖　。宋之問詩：春遲柳暗催。<br/>
　　常建詩：「山光悦鳥性，潭影空人心」，為殷璠首推，不知出於少陵也。<span class="book-name">杜臆</span>：見鳥情，屬人。悦鳥性，屬鳥。<br/>
　　<span class="book-name">左傳</span>：見河洛者，思禹功。<span class="book-name">水經注</span>：廣谿峽乃三峽之首，蓋自夏禹疏鑿以通江者。<br/>
　　王洙注：沿峽皆因開鑿而成，故少平土，惟夔州稍平耳。</small><br/>
　　<small about="#mwt14" typeof="mw:Transclusion">黃庭堅曰：好作奇語，自是文章一病，但當以理為主，理得而辭順，文章自然出羣拔萃。觀子美到夔州後詩，退之自潮州還朝後文，皆不煩繩削而自合矣。<span class="book-name">朱子語錄</span>：人多說子美夔州詩好，此不可曉。夔州却說得鄭重煩絮，不如前此有一節詩好。今人只見魯直說好，便都說好，矮人看場耳。<br/>
　　陶開虞曰：杜五律有偶然失檢者，如<span class="book-name">移居</span>詩云「春知催柳别」、「農事聞人說」，「别」「說」同韻，與王摩詰「新豐樹裏行人度」、「聞道甘泉能獻賦」，「度」「賦」同韻，皆犯上尾，學者不可不知。</small><br/>
　　<span id="chuan_xia" about="#mwt15" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#chuan_xia" class="mw-selflink-fragment">船下<small about="#mwt16" typeof="mw:Transclusion">去聲</small>夔州郭宿雨濕不得上<small about="#mwt17" typeof="mw:Transclusion">上聲</small>岸别王十二<small about="#mwt18" typeof="mw:Transclusion">郭作二十</small>判官</a></span><br/>
　　<small about="#mwt19" typeof="mw:Transclusion">鶴注：大曆元年春晚，自雲安遷居夔州時作。　郭宿，宿於雲安郭外，王判官蓋在雲安也。</small><br/>
　　依沙宿舸船，石瀨月娟娟。風起春燈亂，江鳴夜雨懸。晨鐘雲岸<small about="#mwt21" typeof="mw:Transclusion">晉作岸，一作外，<span class="book-name">杜臆</span>作徑</small>濕，勝地石堂煙<small about="#mwt22" typeof="mw:Transclusion">一作偏</small>。柔艣<small about="#mwt23" typeof="mw:Transclusion">與櫓同</small>輕鷗外，含悽<small about="#mwt24" typeof="mw:Transclusion">一作情</small>覺汝賢。<br/>
　　<small about="#mwt25" typeof="mw:Transclusion">上四，宿郭遇雨，夜中之景。五六，岸濕難上，早起之景。末因不得面别，而留詩致王。　張遠注：宿船見月，忽而風起雨懸，直至鐘響煙生，從薄暮至平明景象，歷歷清出。晨鐘、勝地，略讀。　風起句，下因上。江鳴句，上因下。　<span class="book-name">杜臆</span>：柔櫓相送，輕鷗伴行，櫓鷗之外，但覺汝賢，此感判官之厚，亦愴人情之薄。<br/>
　　<span class="book-name">方言</span>：江湖凡大船曰舸。<br/>
　　<span class="book-name">爾雅</span>：水流沙石上曰瀨。<span class="book-name">楚辭</span>：石瀨兮淺淺。　鮑照<span class="book-name">玩月</span>詩：娟娟似蛾眉。<br/>
　　雨落江鳴，勢如懸瀑，寫景刻畫。　蔡邕<span class="book-name">霖雨賦</span>：懸長雨之霖霖。<br/>
　　庾信詩：山寺響晨鐘。　雲外，方弘静定為雲磴，王嗣奭<span class="book-name">杜臆</span>定為雲徑，今依晉本作雲岸，與題相合。　薛道衡詩：石濕曉雲濃。<br/>
　　江總詩：名山極歷覽，勝地殊流連。　趙曰：石堂，夔州佳處。　煙是晨景，作偏字者少理會。<br/>
　　古詩：柔櫓鳴深江。<br/>
　　謝朓詩：含悽泛廣川。　或以汝賢指鷗鳥，於别王之意不合。</small><br/>
　　<span id="man_cheng_yi_shou" about="#mwt26" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#man_cheng_yi_shou" class="mw-selflink-fragment">漫成一首</a></span><br/>
　　<small about="#mwt27" typeof="mw:Transclusion">鶴注：此是雲安發船下夔州時作。</small><br/>
　　江月去人只數尺，風燈照夜欲三更<small about="#mwt28" typeof="mw:Transclusion">平聲</small>。沙頭宿鷺聯拳静<small about="#mwt29" typeof="mw:Transclusion">一作起</small>，船尾跳<small about="#mwt30" typeof="mw:Transclusion">平聲</small>魚撥<small about="#mwt31" typeof="mw:Transclusion">方割切，一作潑，一作跋</small>刺<small about="#mwt32" typeof="mw:Transclusion">力達切</small>鳴。<br/>
　　<small about="#mwt33" typeof="mw:Transclusion">四句皆舟中夜景，各就一遠一近說。　江月，謂江中月影。風燈，謂風檣掛燈。宿鷺静，岸邊所見。跳魚鳴，水中所聞。聯拳，羣聚貌。撥刺，跳躍聲。<br/>
　　梁劉瑗詩：月光移數尺，方知夜已深。<br/>
　　謝莊<span class="book-name">翫月</span>詩：水鷺足聯拳。<br/>
　　謝靈運賦：魚水深而撥刺。錢箋：吳曾<span class="book-name">漫錄</span>：張衡<span class="book-name">思玄賦</span>：「彎飛弧之撥刺」。注：撥刺，張弓聲。太白詩：「雙鰓呀呷鰭鬣張，跋刺銀盤欲飛去」，意與社同，而以撥為跋。</small><br/>
　　<span id="ke_tang" about="#mwt34" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#ke_tang" class="mw-selflink-fragment">客堂</a></span><br/>
　　<small about="#mwt35" typeof="mw:Transclusion"><span class="book-name">杜臆</span>謂<span class="book-name">客堂</span>與<span class="book-name">客居</span>不同，繫之大曆元年夔州詩内。</small><br/>
　　憶昨離<small about="#mwt37" typeof="mw:Transclusion">去聲</small>少<small about="#mwt38" typeof="mw:Transclusion">去聲</small>城，而今異楚蜀。捨舟復<small about="#mwt39" typeof="mw:Transclusion">扶又切</small>深山，窅窕一林麓。<br/>
　　<small about="#mwt40" typeof="mw:Transclusion">首敘行蹤，此客堂所由居也。　<span class="book-name">杜臆</span>：客堂非前客居，客居前江後山，此云深山林麓，見别是一所，當是移夔後作，故云「捨舟復深山」，與<span class="book-name">遷居</span>詩「且就土微平」合。而栖泊雲安，乃追述往事，其云舊疾載來，言舟至夔州也。<br/>
　　成都為蜀，夔州為楚。</small><br/>
　　棲泊雲安縣，消中内相毒。舊疾甘<small about="#mwt41" typeof="mw:Transclusion">一作廿</small>載<small about="#mwt42" typeof="mw:Transclusion">一作戴，一作戰，一作再</small>來，衰年得無足<small about="#mwt43" typeof="mw:Transclusion">一作得弱足，一作弱無足</small>。死為殊方鬼，頭白免短促。老馬終望雲，南雁意在北。别家長<small about="#mwt44" typeof="mw:Transclusion">子兩切</small>兒女，欲起慚筋力。<br/>
　　<small about="#mwt45" typeof="mw:Transclusion">此敘客堂旅況。　客居老病，縱死亦非夭折，但思鄉念切，無異老馬南雁耳。長兒女，作客已久。慚筋力，欲歸弗能矣。　疾而曰甘，衰而曰足，蓋以不死為幸也。<br/>
　　<span class="book-name">風俗通</span>：<span title="風俗通義·窮通·司徒中山祝恬：司徒中山祝恬字休，公車徵，道得溫病。過友人鄴令謝著，不通，因載病去。" class="sectional">司徒祝恬，道得温病，友人謝著不通，因載病而去</span>。<br/>
　　古詩：代馬思朔雲。</small><br/>
　　客堂序節改，具物對羈束。石暄蕨芽紫，渚秀蘆笋綠。巴鶯<small about="#mwt46" typeof="mw:Transclusion">一作稼</small>紛未稀，徼<small about="#mwt47" typeof="mw:Transclusion">一作要</small>麥早向熟。悠悠日動江，漠漠春辭木。<br/>
　　<small about="#mwt48" typeof="mw:Transclusion">此感客堂時景。　節換物新，領下六句。朱注：鶯未稀而麥向熟，正春去夏來之時。次公云鶯當作稼，未然。<br/>
　　後漢延篤書：昧爽櫛梳，坐於客堂。　李義府詩：節序催難駐。<br/>
　　崔融詩：具物昔未改。　羈束，旅困也。<br/>
　　陸璣<span class="book-name">詩疏</span>：蕨，山菜，初生似蒜，莖紫墨色，可食，如葵。謝靈運詩：野蕨漸紫苞。<br/>
　　<span class="book-name">爾雅注</span>：葭，一名蘆菼，一名薍。薍，或謂之荻。郭云：今江東人呼蘆笋為虇。</small><br/>
　　臺郎選<small about="#mwt49" typeof="mw:Transclusion">去聲</small>才俊，自顧亦已極。前輩聲名人，埋沒何所得。居然綰章紱，受性本幽獨。平生憩息地，必種數竿竹。事業只濁醪，營葺但草屋。<br/>
　　<small about="#mwt50" typeof="mw:Transclusion">此憶成都往事。　郎官本取才俊，得此為極榮矣。彼前輩聲名埋没不少，今何幸身綰章服乎。無如性喜幽獨，不耐供職而謝官耳。平生四句，即幽獨之興。　<span class="book-name">杜臆</span>：種竹葺屋，亦追敘前事，非謂此客堂也。<br/>
　　朱注：<span class="book-name">漢官儀</span>：尚書郎，初從三署郎選，詣尚書臺試。每一郎闕，則試五人，先試牋奏。初入臺稱郎中，滿歲稱侍郎。孔融<span class="book-name">薦禰衡表</span>：路粹、嚴象，以異才擢拜臺郎。杜氏<span class="book-name">通典</span>：<span class="date" title="662年">龍朔二年</span>，改尚書省為中臺，後復為尚書省，亦謂之省臺。<br/>
　　章紱，謂所服緋魚。<br/>
　　<span class="book-name">晉書</span>：王子猷所居必種竹，自云不可一日無此君。申涵光曰：公之種竹，出自高人性情，非效子猷也。</small><br/>
　　上公有記者，累<small about="#mwt51" typeof="mw:Transclusion">上聲</small>奏資薄祿。主憂豈濟時，身遠彌曠職。修<small about="#mwt52" typeof="mw:Transclusion">一作循</small>文廟算正，獻可天衢直。尚想趨朝廷，毫髮裨社稷。形骸今若是，進退委行色。<br/>
　　<small about="#mwt53" typeof="mw:Transclusion">末思歸朝以報主也。　自嚴公奏授一官，常以主憂為念，惜乎身遠而職曠耳。今廟堂正直，欲還京以圖裨益，其如形骸衰罷何，進退兩難，徒委之行色而已。　修文，指君。獻可，指臣。<span class="book-name">杜臆</span>：<span class="book-name">客居</span>傷世亂，<span class="book-name">客堂</span>傷己病。「形骸今若是」與「舊病甘載來」，首尾相應。　此章起四句，中八句，前後三段各十句。<br/>
　　嚴武曾封鄭國公，故曰上公。記，謂記念舊交。<br/>
　　<span class="book-name">後漢·許后傳</span>：曠職尸官。<br/>
　　<span class="book-name">杜篤傳</span>：修文則財衍，行武則士要。　<span class="book-name">孫武子</span>：兵未戰而廟算勝者，得算多也。<br/>
　　<span class="book-name">左傳</span>：晏子曰：君所謂可而有否焉，臣獻其否，以成其可。君所謂否而有可焉，臣獻其可，以成其否。　曹植詩：閶闔開天衢。</small><br/>
　　<span id="yin_shui" about="#mwt54" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yin_shui" class="mw-selflink-fragment">引水</a></span><br/>
　　<small about="#mwt55" typeof="mw:Transclusion">鶴注：大曆元年至夔州作。　魯訔曰：夔俗無井，以竹引山泉而飲，蟠窟山腹間，有至數百丈者。</small><br/>
　　月峽瞿唐雲作頂，亂石崢嶸俗無井。雲安沽水奴僕悲，魚復移居心力省。白帝城西萬竹蟠，接筒引水喉不乾<small about="#mwt56" typeof="mw:Transclusion">音干</small>。人生流滯生理難，斗水何直百憂寬。<br/>
　　<small about="#mwt57" typeof="mw:Transclusion">此為夔俗引水而作也。　夔州取泉，勝於雲安沽水，但旅況艱難，一水未足以解憂耳。上下兩韻分截。<br/>
　　<span class="book-name">寰宇記</span>：三峽，謂巫峽、巴峽、明月峽，惟明月峽在利州綿谷縣界。又云：明月峽在渝州巴縣東八十里。<span class="book-name">華陽國志</span>：巴郡江州縣有明月峽。即此。　<span class="book-name">水經注</span>：江水又東逕廣溪峽，峽中有瞿唐、黃龕二灘，夏水迴復，泝沿所忌。　雲作頂，言地高接雲。<br/>
　　鶴曰：夔與雲安有鹽井，而罕有鑿井汲泉者。　<span class="book-name">酉陽雜俎</span>：雲安井，自大江泝，别派凡三十里，近井十五里，澄清如鏡，舟楫無虞，近江十五里，皆灘石險惡，難於沿泝。天師<span class="name">翟乾祐</span>於漢城山上結壇<span title="太上助國救民總真秘要·卷七·輔正除邪考召法：夫考召之法，出於正一之道，故有三五考召之籙。官將吏兵，本文備載。又按《金瑣流珠》：作考召法師，須於明師受本經籙。又：考召者，為考鬼召神之事，當發心助國安邦，救治百姓。" class="comment">考召</span>，追命羣龍，諭以灘波之險，使皆平之。一夕之間，風雷震擊，十四里盡為平潭，惟一灘仍舊，龍亦不至。乾祐復嚴敕神吏追之，又三日，一女子至，曰：「某所以不來者，欲助天師，廣濟物之功耳。雲安之貧民，自江口負財貨至近井潭，以給衣食者衆矣。今若輕舟利涉，平江無虞，即貧民無傭負之所，絕衣食之路。余寧險灘波以瞻傭負，不能利舟楫以安富商也。」乾祐善其言，使諸龍皆復其故，風雷頃刻，而長灘如舊。<br/>
　　洙曰：<span class="book-name">漢·地理志</span>：魚復，屬巴郡，古庸國。<span class="book-name">左傳</span>：文十六年，魚人逐楚師。是也。<span class="book-name">水經注</span>：江水又東逕魚復縣故城南，故魚國也。魚復，即唐奉節縣，屬夔州。白帝城在夔州府治東五里。<br/>
　　<span class="book-name">莊子</span>：<span title="莊子·雜篇·外物：
莊周家貧，故往貸粟於監河侯。監河侯曰：「諾，我將得邑金，將貸子三百金，可乎」，莊周忿然作色曰：「周昨來，有中道而呼者。周顧視車轍中，有鮒魚焉。周問之曰：『鮒魚來，子何為者邪』，對曰：『我，東海之波臣也。君豈有斗升之水而活我哉』，周曰：『諾，我且南遊吳、越之王，激西江之水而迎子，可乎』，鮒魚忿然作色曰：『吾失我常與，我無所處。吾得斗升之水然活耳，君乃言此，曾不如早索我於枯魚之肆』。」" class="source">期斗升水之活</span>。　盧照鄰詩：賴此百憂寬。何直，言當不得寬憂也。</small><br/>
　　<span id="shi_liao" about="#mwt58" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#shi_liao" class="mw-selflink-fragment">示獠<small about="#mwt59" typeof="mw:Transclusion">魯皎切</small>奴阿段</a></span><br/>
　　<small about="#mwt60" typeof="mw:Transclusion">鶴注：前有<span class="book-name">引水</span>詩，此亦同時所作。獠奴，公之隸人，以夔州獠種為家僮耳。　<span class="book-name">困學記聞</span>：<span class="book-name">北史</span>：獠者，南蠻别種，無名字，以長幼次第呼之。丈夫稱阿謩、阿段，婦人稱阿夷、阿等之類，皆語之次第稱謂也。</small><br/>
　　山水蒼蒼落日曛，竹竿裊裊細泉分。郡人入夜争餘瀝，豎<small about="#mwt61" typeof="mw:Transclusion">一作稚</small>子尋源獨不聞。病渴三更<small about="#mwt62" typeof="mw:Transclusion">平聲</small>迴白首，傳聲一注濕青雲。曾<small about="#mwt63" typeof="mw:Transclusion">音層</small>驚陶侃胡奴異，怪爾常穿虎豹羣。<br/>
　　<small about="#mwt64" typeof="mw:Transclusion">此為獠童引泉而作也。上四，引泉之事，下則泉至而喜。　生注：爭瀝不聞，而尋源則往，視世之狃小利而忽遠圖，避獨勞而諉公事者，其賢遠矣，故詩特表之。　溍注：傳聲一注，狀其從高下注也。<br/>
　　<span class="book-name">詩</span>：籊籊竹竿。<br/>
　　淳于髡曰：持酒於前，時賜餘瀝。<br/>
　　温子昇詩：傳聲遞響何凄涼。　張九齡<span class="book-name">望瀑布</span>詩：灑流濕行雲。此詩「濕青雲」本之。<br/>
　　西王母吟：虎豹為羣，於鵲與處。</small><br/>
　　<small about="#mwt65" typeof="mw:Transclusion">顧炎武曰：子美久客四方，未必盡攜經史，一時用事不免有誤。陶侃胡奴，蓋謂士行有胡奴，可比阿段。胡奴乃侃子範小字，非奴也。或曰當作陶峴胡奴，事見<span class="book-name">甘澤謠</span>。<br/>
　　澤州陳冢宰廷敬曰：陶侃奴，見偽蘇注及劉敬叔<span class="book-name">異苑</span>，薛夢符已辯其妄謬，然其事卒不知所出。舊有臆解，陶侃或是陶峴。峴，彭澤之孫，浮游江湖，與孟彦深、孟雲卿、焦遂共載，人號水仙。有崑崙奴，名摩訶，善泅水。後峴投劍西塞江水，命奴取，久之，奴支體磔裂，浮於水上，峴流涕迴櫂，賦詩自敘，不復游江湖。峴既公同時人，其友又公之友，異事新聞，故公用之耳。陶奴入水，卒死蛟龍，公奴入山，宜防虎豹，事相類。「侃」、「峴」音相近，但峴事僻，人因改作侃也。公嘗以時人姓名入詩，如李白、雲卿之類。又傳寫訛謬，如周顒作何顒之類。此說或亦可存。</small><br/>
　　<span id="shang-n1879" about="#mwt66" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#shang-n1879" class="mw-selflink-fragment">上<small about="#mwt67" typeof="mw:Transclusion">上聲</small>白帝城</a></span><br/>
　　<small about="#mwt68" typeof="mw:Transclusion">鶴注：此當是大曆元年，初至夔州時作。　王彦輔曰：周魚復國，秦置巴郡，漢公孫述僭偽，更曰白帝城，唐改夔州。<span class="book-name">十道志</span>：<span class="name">述</span>稱白帝，以據西方，色尚白也。<span class="book-name">荆國圖經</span>：白帝城，西臨大江，東南高二百丈，西北高一千丈。<span class="book-name">水經注</span>：白帝山城，周迴二百八十步，北緣馬嶺，接赤岬山，其間平處，南北相去八十五丈，東西七十丈。又東傍瀼溪，即以為隍。西南臨大江，瞰之眩目。唯馬嶺小差逶迤，猶斬山為路，羊腸數轉，然後得上。<span class="book-name">全蜀總志</span>：白帝城，在夔州府治東五里，下即西陵峽口，大江漰騰澎湃，信楚蜀咽喉。　劉禹錫<span class="book-name">夔州刺史廳壁記</span>：夔初城於瀼西，<span class="dynasty"><span title="按：唐稱「後周」，後史做「北周」" class="comment">後周</span></span>大總管<span class="place">龍門</span><span class="name">王述</span>登白帝，嘆曰：「此奇勢可居」，遂移府於今治所。隋初，楊素以越公領大總管，又張大之。</small><br/>
　　城峻隨天壁，樓高望<small about="#mwt70" typeof="mw:Transclusion">一作更</small>女牆。江流思夏后，風至憶襄王。老去聞悲角，人扶報夕陽。公孫初恃險，躍馬意何長。<br/>
　　<small about="#mwt71" typeof="mw:Transclusion">上四，登城懷古。下四，登城感時。　隨天壁，依山建城也。臨牆遙望，起下二句。　楊德周曰：提出夏禹、楚襄，便足壓倒公孫子陽，引出公孫躍馬，又足折倒崔旰之徒，妙在不直貶公孫，而譏刺見於言外，尤為微婉。　黃生曰：老去人扶，寫題中上字，正見作者登臨憑弔之概。若無五六，則題意不完，而詩人胸次眼光，俱不出矣。　詩有悲角句，故知公孫當指崔旰也。　<span class="book-name">杜臆</span>：意何長，言雖負雄心而不能久據。<br/>
　　天壁，謂壁高插天。宋之問詩：崖口衆山斷，嶔岑聳天壁。<br/>
　　<span class="book-name">釋名</span>：城上垣，謂之女牆，言其卑小比之於城，如女子之於丈夫。<span class="book-name">古今注</span>：女牆，城上小牆，亦名睥睨。<br/>
　　郭璞<span class="book-name">江賦</span>：巴東之峽，夏后疏鑿。<span class="book-name">左傳</span>：見河洛者，思禹功。<br/>
　　<span class="book-name">風賦</span>：楚襄王遊於蘭臺之宮，有風颯然而至，王乃披襟當之曰：快哉此風。<br/>
　　<span class="book-name">詩</span>：度其夕陽。<br/>
　　<span class="book-name">後漢書</span>：公孫述，字子陽，更始時起兵討宗成、王岑之亂，破之，遂有蜀土，僭立為帝，都成都，色尚白，改成都郭外舊倉為白帝倉，築城於魚復，號曰白帝城。述立十二年，為光武所滅。　<span class="book-name">蜀都賦</span>：臨谷為塞，因山為障。一人守隘，萬夫莫向。所謂恃險也。又云：公孫躍馬而稱帝。</small><br/>
　　<span id="jiang_cheng_han_bian_tai_yi_shang" about="#mwt74" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#jiang_cheng_han_bian_tai_yi_shang" class="mw-selflink-fragment">上<small about="#mwt72" typeof="mw:Transclusion">上聲</small>白帝城二首</a></span><br/>
　　<small about="#mwt73" typeof="mw:Transclusion">黃鶴編在大曆元年，蓋再登白帝城而作也，故云「一上一回新」。</small><br/>
　　江城含變態，一上<small about="#mwt75" typeof="mw:Transclusion">上聲</small>一回新。天欲今朝雨，山歸萬古春。英雄餘事業，衰邁久風塵。取醉他鄉客，相逢故國人。兵戈猶擁蜀，賦斂强<small about="#mwt77" typeof="mw:Transclusion">丘兩切，一作尚</small>輸秦。不是煩形勝，深愁<small about="#mwt78" typeof="mw:Transclusion">一作慚</small>畏損神。<br/>
　　<small about="#mwt79" typeof="mw:Transclusion">首章，咏白帝城。上四，敘景。下八，感懷。　雨意含春，所謂變態一新也。公流落風塵，方與故鄉人飲酒登眺，忽見輸餉赴京者，不覺觸目生愁，因歎云：我非厭煩此間形勝，特以愁來之故，怕損神而却步耳。公之關心民瘼如斯。　<span class="book-name">杜臆</span>：「英雄餘事業」，謂此世界英雄，儘有事業可為，惜以衰邁，久混風塵耳，亦因形勝，而作此語。　兵戈，蜀有崔旰之亂。賦斂，京師經吐蕃故也。<br/>
　　<span class="book-name">楚辭</span>：觀南人之變態。<br/>
　　何遜詩：一上一惆悵。<br/>
　　唐高瑾詩：相看會取醉，寧知還路賒。<br/>
　　庾信詩：誰言舊國人，到在他鄉别。<br/>
　　<span class="book-name">吴越春秋</span>：欲興兵戈，以誅暴楚。<br/>
　　劉向<span class="book-name">新序</span>：晉文公曰：孤多賦斂，重刑罰。<br/>
　　<span class="book-name">劍閣銘</span>：形勝之地，非親勿舉。</small><br/>
　　<small about="#mwt80" typeof="mw:Transclusion">盧世㴶曰：此詩起四句，見天地之心，知雨暘之性，窮新舊之變，領山水之神，俱能朗朗寫出。余謂登高而開道眼者，此也。<br/>
　　<span class="book-name">唐子西文錄</span>：少陵秦中記行詩，如「江間饒奇石」，未為極勝。到「暝色帶遠客」，則不可及已。<span class="book-name">上白帝城</span>詩云「天欲今朝雨，山歸萬古春」，蓋絕唱也。予惠州詩亦云「雨在時時黑，春歸處處青」，又云「片雲明外暗，斜日雨邊晴。山轉秋光曲，川長暝色横」，皆間中所得句也。</small><br/>
　　白帝空祠廟，孤雲自往來。江山城宛轉，棟宇客徘徊。勇略今何在，當年亦壯哉。後人將酒肉，虚殿日塵埃。谷鳥鳴還過，林花落又開。多慚病無力，騎馬入青苔。<br/>
　　<small about="#mwt81" typeof="mw:Transclusion">次章，咏白帝廟。上八，廟中弔古。下四，撫景自傷。　公於先主、武侯，說得英爽赫奕，千載如生。此云「勇略今何在，當年亦壯哉」，歎其隨死而俱冺也。　<span class="book-name">杜臆</span>：病無力，何足為慚，亦對勇壯而云然耳。<br/>
　　<span class="book-name">方輿勝覽</span>：白帝廟，在奉節縣東八里舊城内。<br/>
　　鮑照詩：宛轉燭迴梁。<br/>
　　<span class="book-name">馬援傳</span>：才明勇略，非人敵也。</small><br/>
　　<span id="pei_zhu_gong_shang" about="#mwt82" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#pei_zhu_gong_shang" class="mw-selflink-fragment">陪諸公上<small about="#mwt83" typeof="mw:Transclusion">上聲</small>白帝城頭<small about="#mwt84" typeof="mw:Transclusion">一作樓</small>宴越公堂之作</a></span><br/>
　　<small about="#mwt85" typeof="mw:Transclusion">鶴注編在大曆元年春晚作。　原注：越公，楊素也，有堂在城上，畫像尚存。李貽孫<span class="book-name">夔州都督府記</span>：白帝城東南斗上二百七十步，得白帝廟，又有越公堂，在廟南而少西，隋越公素所建，奇構隆敞，内無撑柱，敻視中脊，邈不可度，五逾甲子，無土木之隙，見其人之瑰傑也。朱注：詩言柱穿棧缺，而記云「無土木之隙」，疑記語未足信。</small><br/>
　　此堂存古制<small about="#mwt87" typeof="mw:Transclusion">一作製</small>，城上俯江郊。落構垂雲雨，荒階蔓草茅。柱穿蜂溜蜜，棧缺燕添巢。<br/>
　　<small about="#mwt88" typeof="mw:Transclusion">上詠越公堂景。　落構，屋簷頹落。垂雲雨，言其高。蔓草茅，言其荒。蜂溜蜜，春氣融。燕添巢，新入堂也。<br/>
　　鮑照詩：江郊靄微明。<br/>
　　朱注：閣木曰棧。</small><br/>
　　坐接春盃氣，心傷艷蕊梢。英靈如過隙，宴衎願投膠。莫問東流水<small about="#mwt89" typeof="mw:Transclusion">一作水清淺</small>，生涯未即抛。<br/>
　　<small about="#mwt90" typeof="mw:Transclusion">下詠陪宴情事。　艷蕊易謝，起英靈過隙。宴衎投膠，當及春歡飲。生涯未抛，不能舍夔州而東下也。　此章上下各六句。<br/>
　　<span class="book-name">莊子</span>：人生天地間，若白駒之過隙。<br/>
　　<span class="book-name">詩</span>：嘉賓式燕以衎。　古樂府：以膠投漆中，誰能别離此。</small><br/>
　　<span id="bai_di_cheng_zui_gao_lou" about="#mwt91" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#bai_di_cheng_zui_gao_lou" class="mw-selflink-fragment">白帝城最高樓</a></span><br/>
　　<small about="#mwt92" typeof="mw:Transclusion">鶴注：此亦大曆元年作。題曰最高樓，則非前所賦白帝城樓與白帝樓也。</small><br/>
　　城尖徑仄<small about="#mwt94" typeof="mw:Transclusion">舊作昃，非。一作翼</small>旌旆愁，獨立縹緲之飛樓。峽坼雲霾龍虎卧<small about="#mwt95" typeof="mw:Transclusion">一作睡</small>，江清日抱黿鼉遊。扶桑西枝對<small about="#mwt96" typeof="mw:Transclusion">一作封</small>斷石，弱水東影隨長流。杖藜嘆世者誰子，泣血迸空回白頭。<br/>
　　<small about="#mwt97" typeof="mw:Transclusion">首寫樓高，次聯近景，三聯遠景，皆獨立所想見者。末乃感慨當世。　尖，城角也。徑，步道也。旌旆亦愁，言其高而且險也。　韓廷延云：雲霾坼峽，山水盤拏，有似龍虎之卧。日抱清江，灘石波蕩，恍如黿鼉之遊。與「江光隱見黿鼉窟，石勢參差烏鵲橋」，同一句法，皆登高臨深，極形容疑似之狀耳。　朱注：峽之高，可望扶桑西向。江之遠，可接弱水東流。與「朱崖著亳髮，碧海吹衣裳」同義。<br/>
　　<span class="book-name">海賦</span>：神仙縹緲。<br/>
　　庾信詩：暗石疑藏虎，磐根似卧龍。<br/>
　　曹植詩：「東觀扶桑曜，西臨弱水流」，是正言東西也。此詩「扶桑西枝」，是就東言西，「弱水東影」，是就西言東。　<span class="book-name">山海經</span>：大荒之中，暘谷上有扶桑，十日所浴，居水中，有大木，九日居下枝，一日居上枝。　<span class="book-name">禹貢</span>：弱水既西。<span class="book-name">淮南子</span>：弱水自窮石。注：窮石，在張掖北，其水弱，不能出羽。<br/>
　　阮籍詩：所憐者誰子。<br/>
　　丁儀<span class="book-name">寡婦賦</span>：涕流迸以琳琅。<span class="book-name">字書</span>：迸，散走也。</small><br/>
　　<small about="#mwt98" typeof="mw:Transclusion">王嗣奭曰：此詩真作驚人語，是緣憂世之心，發之以自消其壘塊。歎世二字，為一章之綱，泣血迸空，起於歎世，以迸空寫高樓，落想尤奇。<br/>
　　黃生曰：城尖徑仄，與花近高樓，寓慨一也。花近高樓，以傷心而直陳其事。城尖徑仄，以泣血而微見其辭。直陳其事，不失和平温厚之音。微見其辭，翻成激楚悲壯之響。若以本集較之，花近高樓，正聲第一。城尖徑仄，變聲第一。又曰：拗律，本歌行變體，故次句得用「之」字，「鄭縣亭子澗之濱」亦然。<br/>
　　東自扶桑，西及弱水，所包世界甚闊，故下有歎世句。</small><br/>
　　<span id="wu_hou_miao" about="#mwt99" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#wu_hou_miao" class="mw-selflink-fragment">武侯廟</a></span><br/>
　　<small about="#mwt100" typeof="mw:Transclusion">鶴注：此指夔州之廟，故云「空山草木長」，當是大曆元年作。　張震<span class="book-name">武侯祠堂記</span>：唐夔州治白帝，武侯廟在西郊。　張溍曰：此處兩絕句，足盡武侯一生心事。</small><br/>
　　遺廟丹青落，<small about="#mwt102" typeof="mw:Transclusion">一作古</small>空山草木長。猶聞辭後主，不復<small about="#mwt103" typeof="mw:Transclusion">扶又切</small>卧南陽。<br/>
　　<small about="#mwt104" typeof="mw:Transclusion">上二，詠廟。下二，武侯。　朱注：此詩後二語，人無解者。武侯為昭烈驅馳，未見其忠，惟當後主昏庸，而盡瘁出師，不復有歸卧南陽之意，此則雲霄萬古者耳。曰猶聞者，空山精爽，如或聞之也。<br/>
　　王逸<span class="book-name">魯靈光殿賦</span>：託之丹青。<br/>
　　陶潛詩：孟夏草木長。<br/>
　　<span class="book-name">蜀志</span>：後主<span class="date" title="227年">建興五年</span>，亮率諸軍北駐漢中，臨發上表。<br/>
　　又：徐庶謂先主曰：諸葛孔明，卧龍也，將軍豈願見之乎。　<span class="book-name">蜀志注</span>：<span class="book-name">漢晉春秋</span>云：亮家於南陽之鄧縣，在襄陽城西二十里，號曰隆中。<span class="book-name">荆州圖副</span>云：鄧城舊縣西南一里，隔沔，有諸葛亮宅，是漢昭烈三顧處。一曰：南陽是襄陽墟名，非南陽郡也。</small><br/>
　　<span id="ba_zhen_tu" about="#mwt105" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#ba_zhen_tu" class="mw-selflink-fragment">八陣圖</a></span><br/>
　　<small about="#mwt106" typeof="mw:Transclusion">鶴注：此當是大曆元年初至夔州時作。<span class="book-name">寰宇記</span>：八陣圖，在奉節縣西南七里。<span class="book-name">荆州圖副</span>云：永安宮南一里，渚下平磧上，有孔明八陣圖，聚細石為之，各高五尺，廣十圍，歷然碁布，縱横相當，中間相去九尺，正中開南北巷，悉廣五尺，凡六十四聚。或為人散亂，及為夏水所没，冬時水退，復依然如故。</small><br/>
　　功蓋三分國，名成八陣圖。江流石不轉，遺恨失吞吴。<br/>
　　<small about="#mwt107" typeof="mw:Transclusion">「江流石不轉」，此陣圖之垂名千載者。所恨吞吴失計，以致三分功業，中遭跌挫耳。下二句，用分應。　<span class="book-name">東坡志林</span>：嘗夢子美謂僕：「世人多誤會吾<span class="book-name">八陣圖</span>詩，以為先主武侯欲與關公報仇，故恨不能滅吴，非也。吾意本謂吴蜀唇齒之國，不當相圖，晉之能取蜀者，以蜀有吞吴之志，以此為恨耳。」朱注：史：昭烈敗秭歸，諸葛亮曰：「法孝直若在，必能制主上東行。就使東行，必不傾危。」觀此，則征吴非孔明意也。子美此詩，正謂孔明不能止征吴之舉，致秭歸挫辱，為生平遺恨。東坡之說殊非。劉逴曰：孔明以蓋世奇才，制為江上陣圖，至今不磨。使先主能用其陣法，何至連營七百里，敗績於猇亭哉。欲吞吴而不知陣法，是則當時之遺恨也。　今按：下句有四說。以不能滅吴為恨，此舊說也。以先主之征吴為恨，此東坡說也。不能制主上東行，而自以為恨，此<span class="book-name">杜臆</span>、朱注說也。以不能用陣法，而致吞吴失師，此劉氏之說也。<br/>
　　<span class="book-name">蒯通傳</span>：功蓋天下者不賞。　<span class="book-name">出師表</span>：今天下三分，益州罷弊。<br/>
　　樂毅書：蚤知之士，名成而不毁。　舊注：陣勢八，天、地、風、雲、飛龍、翔鳥、虎翼、蛇盤也。　湛方生詩：盻江流兮洋洋。<br/>
　　<span class="book-name">詩</span>：我心匪石，不可轉也。<br/>
　　<span class="book-name">後漢·王常傳</span>：死無遺恨。　<span class="book-name">蜀志</span>：郤正<span class="book-name">釋譏</span>：吞嚼八區。吳見思論云：末句作「遺恨在吞吳」，文意自明，舊作「失吞吳」，似費解。</small><br/>
　　<small about="#mwt108" typeof="mw:Transclusion">附考：<span class="book-name">東坡志林</span>：諸葛造八陣圖於魚復平沙之上，壘石為八行，相去二丈。桓温征譙縱，見之曰：「此常山蛇勢也」，文武皆莫識。吾常過之，自山上俯視，百餘丈，凡八行，為六十四蕝，蕝正圜，不見凹凸處，如日中蓋影，及就視，皆卵石，漫漫不可辯，甚可怪也。<br/>
　　劉禹錫<span class="book-name">嘉話錄</span>：夔州西市，俯臨江沙，下有諸葛亮八陣圖，聚石分布，宛然猶存。峽水大時，三蜀雪消之際，澒湧滉漾，大木十圍，枯槎百丈，隨波而下。及乎水落川平，萬物皆失故態，諸葛小石之堆，標聚行列依然，如是者近六百年，迨今不動。<br/>
　　<span class="book-name">成都圖經</span>：武侯八陣有三，在夔者，六十有四，方陣法也。在彌牟鎮者，二十有八，當頭陣法也。在棋盤市者，二百五十有六，下營陣法也。<br/>
　　承嘉薛氏云：武侯之圖，可見者三，一在沔陽之高平舊壘，一在廣都之八陣鄉，一在魚復永安宮南江灘水上。在高平者，自酈道元已言傾褫難識。在廣都者，隆土為基，魁以江石，四門二首，六十四魁，八八成行，兩陣俱立，陣周四百七十二步，其魁百有二十。在魚復者，因江為勢，積石憑流，前蔽壁門，後依却月，縱横皆八，魁間二丈，偃月内面，九六鱗差。廣都舊無聞焉，惟見於李膺<span class="book-name">益州記</span>，其言魁行皆八，才舉其半。趙抃<span class="book-name">成都記</span>稱耆老之說云：為江石兵數魁，應六十四卦，則知兩陣二首之意，以體乾坤門戶，法象之所由生也。然其陣居平地，束於門壁，營陣之法具，而奇正之道蘊。魚復陣於江路，因水成形，七八以為經，九六以為緯，體方於八陣，形圓於却月，壁門可以觀營陣之勢，却月可以識奇正之變。故雖長江東注，夏流湍駛，轟雷奔馬，不足以擬其勢，回山卷石，不足以言其怒。峨峨八陣，實激其衝，歷年千數，未嘗回撓，故桓温以為常山之蛇。杜甫偉其江流而不轉也。<br/>
　　王昱曰：陣勢八，二革二金為天，三革三金為地，二革三金為風，三革二金為雲，四革三金為龍，三革四金為虎，四革五金為鳥，五革四金為蛇。</small><br/>
　　<span id="xiao_wang_bai_di_cheng_yan_shan" about="#mwt109" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#xiao_wang_bai_di_cheng_yan_shan" class="mw-selflink-fragment">曉望白帝城鹽山</a></span><br/>
　　<small about="#mwt110" typeof="mw:Transclusion">鶴注謂大曆元年春作，蓋以二年之春，公已遷居赤甲矣。　<span class="book-name">杜臆</span>：詩題當作「白帝城曉望鹽山」。　<span class="book-name">水經注</span>：廣谿峽，乃三峽之首，其間三十里，頹巖倚木，山上有神淵，淵北有白鹽崖，高可千餘丈，俯臨神淵，土人見其高白，故因名之。<span class="book-name">方輿勝覽</span>：白鹽山，在州城東十七里。</small><br/>
　　徐步攜斑杖，看<small about="#mwt112" typeof="mw:Transclusion">平聲</small>山仰白頭。翠深開斷壁，紅<small about="#mwt113" typeof="mw:Transclusion">一作江</small>遠結飛樓。日出清<small about="#mwt114" typeof="mw:Transclusion">一作寒</small>江望，暄和散旅愁。春城見松雪，始擬進歸舟。<br/>
　　<small about="#mwt115" typeof="mw:Transclusion">上四，曉望之景。下四，望中之興。　壁切山，樓切城，皆仰頭所見者。斷壁開處，見其深翠。飛樓結處，見其遠紅。此用倒裝法。　<span class="book-name">杜臆</span>：城中見日初出，從清江而望此山，兼以日氣暄和，真足散旅人之愁。旅人以即次為安，謂其堪卜居也。春城焉得有雪，亦謂鹽山似之。見此佳景，而始擬進舟，有不忍恝然之意。後<span class="book-name">入宅</span>詩云「斷崖當白鹽」，又<span class="book-name">移東屯</span>云「白鹽危嶠北」，公蓋眷眷於此山矣。　此詩上四句整對，下四句散行，與<span class="book-name">早花</span>詩同屬變化之格。<br/>
　　斑杖，斑竹杖也。梁到溉有<span class="book-name">贈任新安斑竹杖</span>詩。<br/>
　　隋焬帝詩：飛樓倚觀軒若驚。<br/>
　　<span class="book-name">杜臆</span>：地志：白鹽山有夷溪，夷水出焉，水色清照十丈，名為清江。<br/>
　　申涵光曰：「暄和散旅愁」，是客中情事，此與「陽和不散窮愁恨」各有妙理。<br/>
　　顏延之詩：山明見松雪。<br/>
　　歸舟本擬出峽，今盻望鹽山而特進舟也。　謝朓詩：天際識歸舟。</small><br/>
　　<span id="ju_shi" about="#mwt117" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#ju_shi" class="mw-selflink-fragment">灩澦堆</a></span><br/>
　　<small about="#mwt116" typeof="mw:Transclusion">鶴注：此當是大曆元年作，時崔旰未寧，故云干戈解纜。　<span class="book-name">寰宇記</span>：灩澦堆，在夔州之西，蜀江中心，夏水漲，半沒，冬水淺，出二十餘丈。</small><br/>
　　巨石<small about="#mwt118" typeof="mw:Transclusion">一作積</small>水中央，江寒出水長。沉牛答雲雨，如馬戒舟航。天意存傾覆<small about="#mwt119" typeof="mw:Transclusion">音福</small>，神功接混茫。干戈連解纜，行止憶垂堂。<br/>
　　<small about="#mwt120" typeof="mw:Transclusion">上六，咏堆。下二，敘懷。　舟人過此，必沉牛以祭者，蓋見堆溺如馬，而有戒心耳。此皆天意所在，欲使行舟者知所傾覆，故造物神功，特留此石，以接於混茫水中也。連解纜，自成都雲安而下至夔州。　<span class="book-name">杜臆</span>：行則憂險，止則憂亂，皆有垂堂之慮。<br/>
　　<span class="book-name">高唐賦</span>：巨石溺溺之瀺灂兮。<br/>
　　公詩云「起檣必椎牛」，可證沈牛為行舟而設。<span class="book-name">上林賦</span>：沈牛麈麋。注：沈牛，水牛也。此借用其字，但義亦相通。水牛所以稱沈牛者，以其喜入水也。公<span class="book-name">靈湫</span>詩：曾祝沈豪牛。　<span class="book-name">祭法</span>：山林川谷丘陵，能出雲雨見怪物者，皆曰神。　<span class="book-name">水經注</span>：廣溪峽中瞿塘灘，上有神廟，至靈驗，商旅上下，饗薦不輟。<br/>
　　<span class="book-name">世說</span>：灩澦如象，瞿唐莫上，灩澦如馬，瞿唐莫下，峽人以此為水候。　<span class="book-name">淮南子</span>：託於舟航之上。<br/>
　　後漢鄧陟疏：追觀前世傾覆之誡。<br/>
　　魏收詩：導水偪神功。　<span class="book-name">春秋繁露</span>：水則源泉，混混茫茫，晝夜不竭。<br/>
　　何遜詩：解纜及朝風。<br/>
　　謝惠連詩：如何阻行止。　<span class="book-name">袁盎傳</span>：千金之子，坐不垂堂。</small><br/>
　　<small about="#mwt122" typeof="mw:Transclusion">黃生曰：此詩，天道神靈，人事物理，貫穿爛熟，又說得玲瓏宛轉，自非腹笥與手筆兼具者，不能道隻字。俯視三唐，獨步千古，誠非偶然。</small><br/>
　　<small about="#mwt123" typeof="mw:Transclusion">李祥長曰：少陵夔蜀山水詩，在劍閣以前皆五古，在瞿唐以後多五律，各盡山水之奇，每讀一句，令人如目見山水，而又得山水之所以然。總由源本深厚，窺見廣大，意無有窮極耳。</small><br/>
　　<span id="lao_bing" about="#mwt124" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#lao_bing" class="mw-selflink-fragment">老病</a></span><br/>
　　<small about="#mwt125" typeof="mw:Transclusion">鶴注：詩云「老病巫山裏」，當是大曆元年夔州作，蓋是年春晚，方自雲安遷夔州。</small><br/>
　　老病巫山裏，稽留楚客中。藥殘他日裹，花發去年叢。夜足霑沙雨，春多逆水風。合分雙賜筆，猶作一飄蓬。<br/>
　　<small about="#mwt126" typeof="mw:Transclusion">老病稽留，意用雙提。藥殘句，承老病。花發句，承稽留。夜雨逆風，難於出峽，故有飄蓬之歎。　往日藥裹，今用之已殘。去年叢枝，當春而花發。舊注謂公兩經花放者，非。公自去年秋，方至雲安也。　合，猶當也。<br/>
　　<span class="book-name">後漢書</span>：太原閔仲叔，家居安邑，老病家貧。<br/>
　　<span class="book-name">焦氏易林</span>：行者稽留。<br/>
　　賜筆，見十四卷赤管注。沈佺期詩：惠移雙賜筆，恩降五時衣<br/>
　　<span class="book-name">隨筆</span>云：白樂天詩：「巫山暮足沾花雨，隴水春多逆浪風」，此全用杜句，但變五字為七言耳。按：杜云「曉看紅濕處」，又云「湖日蕩船明」。陸放翁詩則云「猩紅帶露海棠濕，鴨綠平堤湖水明」，用「濕」「明」二字於句尾，先冠「猩紅」「鴨綠」於句頭，以己意鎔鍊前人語，愈增壯麗。</small><br/>
　　<span id="jin_wen" about="#mwt124" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#lao_bing" class="mw-selflink-fragment">近聞</a></span><br/>
　　<small about="#mwt127" typeof="mw:Transclusion"><span class="book-name">唐書</span>：<span class="date" title="765年">永泰元年</span>十月，郭子儀與回紇定約，共擊退吐蕃，時僕固名臣及黨項帥皆來降。大曆元年二月，命楊濟修好吐蕃，吐蕃遣首領論泣陵來朝，此詩蓋記其事。</small><br/>
　　近聞犬戎遠遁逃，牧馬不敢侵臨洮。渭水逶迤白日静，隴山蕭瑟秋雲高。崆峒五原亦無事，北庭數<small about="#mwt128" typeof="mw:Transclusion">音朔</small>有關中使<small about="#mwt129" typeof="mw:Transclusion">去聲</small>。似聞贊普更求親，舅甥和好<small about="#mwt130" typeof="mw:Transclusion">去聲</small>應<small about="#mwt131" typeof="mw:Transclusion">平聲</small>難棄。<br/>
　　<small about="#mwt132" typeof="mw:Transclusion">此詩記吐蕃之修好也。　渭水隴山，内地清静。崆峒五原，邊外宴寧。北庭使至，吐蕃通和也。　<span class="book-name">鶴注</span>：<span class="book-name">通鑑</span>與新舊史皆云：<span class="date" title="765年">永泰元年</span>三月庚戌，吐蕃請和，詔宰臣元載、杜鴻漸與吐蕃使，同盟於唐興寺。而不載請和之辭，意是復來求親，而史失之。<br/>
　　<span class="book-name">漢書</span>：匈奴聞漢兵大出，老弱奔走，驅畜產遠遁逃。<br/>
　　賈誼<span class="book-name">過秦論</span>：胡人不敢南下而牧馬。　鶴注：臨洮，唐郡名，而岷州亦有臨洮，皆屬隴右。<span class="book-name">舊史</span>：<span class="date" title="762年">寶應元年</span>十二月，吐蕃陷臨洮。<br/>
　　<span class="book-name">通鑑</span>：廣德元年十二月，入大震關，盡取隴右之地。京兆有渭南縣。<span class="book-name">唐志</span>：隴山在渭州西南。隴山有六盤關，西北五里有吐蕃會盟壇。崆峒占原州、岷州、五原，謂鹽州也。　<span class="book-name">唐書</span>：鹽州五原郡，屬關内道。<span class="book-name">元和郡縣志</span>：五原者，龍游原、乞地千原、青嶺原、岢嵐貞原、横槽原。　朱注：地志：崆峒有三，此與五原並舉，當指在平涼者言之。五原，今榆林地，直長安西北，與靈州接壤。先是，僕固懷恩自靈州合吐蕃、回紇入寇，今吐蕃敗走，故崆峒、五原皆無事也。<span class="book-name">通鑑</span>：北庭節度，統瀚海、天山、伊吾三軍，屯伊西二州境。<br/>
　　薛夢符曰：<span class="book-name">吐蕃傳</span>：其俗謂强雄者曰贊，大夫曰普，故號君長曰贊普。<br/>
　　<span class="book-name">唐書</span>：<span class="date" title="641年">貞觀十五年</span>，文成公主下降吐蕃。<span class="date" title="708年">景龍二年</span>，金城公主復降吐蕃。<span class="date" title="714年">開元二年</span>，贊普乞和親，上書言許與通聘，即日舅甥如初。</small><br/>
　　<span id="kui_zhou_chu" about="#mwt134" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#kui_zhou_chu" class="mw-selflink-fragment">負薪行</a></span><br/>
　　<small about="#mwt133" typeof="mw:Transclusion">鶴注：此及下章，當是大曆元年，初至夔州時，見其習俗而作。　<span class="book-name">史·滑稽傳</span>：負薪而食。</small><br/>
　　夔州處<small about="#mwt135" typeof="mw:Transclusion">上聲</small>女髮半華，四十五十無夫家。更遭喪<small about="#mwt136" typeof="mw:Transclusion">去聲</small>亂嫁不售，一生抱恨長<small about="#mwt137" typeof="mw:Transclusion">一作堪</small>咨嗟。<br/>
　　<small about="#mwt138" typeof="mw:Transclusion">此傷夔女之愆期不嫁者。<span class="book-name">杜臆</span>：「喪亂嫁不售」，蓋男子陣亡，無娶者。<br/>
　　<span class="book-name">白帖</span>：處女，室子也。<br/>
　　<span class="book-name">類苑</span>：無鹽女，姓鍾離，名春，貌醜，嫁不售。</small><br/>
　　土風坐男使女立，男<small about="#mwt139" typeof="mw:Transclusion">一作應</small>當門戶<small about="#mwt140" typeof="mw:Transclusion"><span class="book-name">英華</span>作應門當戶</small>女出入。十有<small about="#mwt141" typeof="mw:Transclusion">一作猶</small>八九負薪歸，賣薪得錢應<small about="#mwt142" typeof="mw:Transclusion">一作當</small>供給。至老雙鬟<small about="#mwt143" typeof="mw:Transclusion">一作環</small>只垂頸，野花山葉銀釵並。筋力登危集市門，死生射<small about="#mwt144" typeof="mw:Transclusion">音石</small>利兼鹽井。<br/>
　　<small about="#mwt145" typeof="mw:Transclusion">此備敘夔女之苦。　<span class="book-name">杜臆</span>：登危採薪，集市賣錢，以供給一家，且不顧死生而兼負鹽井，其勞苦極矣。然野花山葉，比於銀釵，則當之者以為固然而忘其苦矣，此尤可悲也。<br/>
　　陸機詩：土風清且嘉。<br/>
　　傅玄<span class="book-name">豫章行</span>：男兒當門戶，墮地自生神。古詩：健婦持門戶，亦勝一丈夫。<br/>
　　<span class="book-name">吴越春秋</span>：鬻薪之女。　陸游<span class="book-name">入蜀記</span>：峽中負物賣，率多婦人，未嫁者為同心髻，高二尺，插銀釵至六隻，後插象牙梳如手大。<br/>
　　<span class="book-name">抱朴子</span>：登危涉險。<br/>
　　<span class="book-name">蜀都賦</span>：乘時射利，財豐巨萬。</small><br/>
　　面粧首飾雜啼痕，地褊衣寒困石根。若道<small about="#mwt146" typeof="mw:Transclusion">去聲</small>巫山女麤醜，何得北<small about="#mwt147" typeof="mw:Transclusion">一作此</small>有昭君村。<br/>
　　<small about="#mwt148" typeof="mw:Transclusion">此見其形容困悴，而為憫惜之辭。　鶴注：<span class="book-name">負薪行</span>言夔州之女，故以昭君村結之。　依詩三韻，分為三段。<br/>
　　錢箋：<span class="book-name">寰宇記</span>：歸州興山縣，有王昭君宅，即此邑人也，故曰昭君之縣。村連巫峽，香溪在邑界，即昭君所遊。<span class="book-name">方輿勝覽</span>：歸州東北四十里，有昭君村。<span class="book-name">琴操</span>云：昭君死塞外，鄉人思之，為之立廟。廟有大柏，又有搗練石在廟側溪中，今香溪也。廟屬巫山縣。</small><br/>
　　<span id="zui_neng_xing" about="#mwt149" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#zui_neng_xing" class="mw-selflink-fragment">最能行</a></span><br/>
　　<small about="#mwt150" typeof="mw:Transclusion"><span class="book-name">杜臆</span>：劉須溪以最能為水手之稱，良是。</small><br/>
　　峽中丈夫絕輕死，少在公門多在水。富豪有錢駕大舸<small about="#mwt151" typeof="mw:Transclusion">加我切</small>，貧窮取給行艓<small about="#mwt152" typeof="mw:Transclusion">音葉</small>子。<br/>
　　<small about="#mwt153" typeof="mw:Transclusion">此譏夔人之冒險趨利者。少公門，不為胥吏。多在水，唯習行舟。<br/>
　　<span class="book-name">東觀漢記</span>：吴漢勤勤，不離公門。<span class="book-name">文選注</span>：公門，職事之門也。<br/>
　　<span class="book-name">方言</span>：南楚江湖湘，凡船大者，謂之舸。<br/>
　　朱注：杜田<span class="book-name">補遺</span>：艓，小舟名，言輕如葉也。<span class="book-name">切韻</span>、<span class="book-name">玉篇</span>並不載。按：王智深<span class="book-name">宋記</span>：司空劉休範舉兵，潜作艦艓。戴暠<span class="book-name">釣竿</span>詩：「蕖花裝小艓」，公用字所本。</small><br/>
　　小兒學問止<span class="book-name">論<small about="#mwt154" typeof="mw:Transclusion">平聲</small>語</span>，大兒結束隨商旅。欹帆側舵入波濤，撇漩<small about="#mwt155" typeof="mw:Transclusion">去聲，一作旋</small>梢濆<small about="#mwt156" typeof="mw:Transclusion">音奮</small>無險阻。朝發白帝暮江陵，頃來目擊信有徵。瞿唐漫天虎鬚<small about="#mwt157" typeof="mw:Transclusion">一作眼</small>怒，歸州長<small about="#mwt158" typeof="mw:Transclusion">子兩切</small>年行<small about="#mwt159" typeof="mw:Transclusion">一作與</small>最能。<br/>
　　<small about="#mwt160" typeof="mw:Transclusion">此備言在水能事。　欹帆二句，言操舟習熟。朝辭二句，言行舟神速。歷瞿唐虎鬚而無恙，故以最能見稱。　<span class="book-name">杜臆</span>：小兒大兒，不作兩人說，言其自幼而長也。<br/>
　　<span class="book-name">通鑑·隋記</span>：蔡王智積有五男，止教讀<span class="book-name">論語</span>，不令交通賓客。　吳注：<span class="book-name">顏氏家訓</span>：雖百世小人，知讀<span class="book-name">論語</span>、<span class="book-name">孝經</span>者，尚為人師。<br/>
　　<span class="book-name">江賦</span>：漩澴滎瀯，渨㵽濆瀑。李善曰：皆波浪回旋，噴湧而起之貌。　舊注：撇，拂也，與撆同。梢，搖也。於漩則撇，於濆則梢。王周<span class="book-name">峽船具詩序</span>：峽中湍浚，激石忽發者，謂之濆。沱洑而漩者，謂之腦。李實曰：今川語，「漩」「濆」皆去聲，撇猶過，捎者用梢撥之而度。左峴曰：蜀諺云：濆起如屋，漩下而井。蓋濆高湧而中虛，漩急轉而深沒，濆可避，漩不可避，行舟者遇漩則撇開，遇濆則捎過也。<br/>
　　盛弘之<span class="book-name">荆州記</span>：朝發白帝，暮到江陵，其間千二百里，雖乘奔御風，不以疾也。<span class="book-name">杜臆</span>：朝發白帝，暮到江陵，此本庾信。<br/>
　　<span class="book-name">水經注</span>：江水又經虎鬚灘，灘水廣大，夏斷行旅，又東逕羊腸虎臂灘。<span class="book-name">全蜀總志</span>：虎鬚潭，在夔州府治西。<br/>
　　<span class="book-name">宋景文筆記</span>：蜀人謂舵師為長年三老。<span class="book-name">入蜀記</span>：長年三老，梢公是也。</small><br/>
　　此鄉之人器<small about="#mwt161" typeof="mw:Transclusion">一作氣</small>量窄，誤競南風疏北客。若道<small about="#mwt162" typeof="mw:Transclusion">去聲</small>士<small about="#mwt163" typeof="mw:Transclusion">一作土</small>無英俊才，何得山有屈原宅。<br/>
　　<small about="#mwt164" typeof="mw:Transclusion">此因人情澆薄，而致激厲之語。　鶴注：<span class="book-name">最能行</span>，傷夔州之男，故以屈原宅結之。　此亦用三韻次段，却兼兩韻。<br/>
　　<span class="book-name">水經注</span>：袁山松曰：歸鄉山秀水清，故出儁異，地險流絕，故其性亦隘。<br/>
　　<span class="book-name">左傳</span>：南風不競。　地主恃强，故疏慢北客。<br/>
　　<span class="book-name">水經注</span>：秭歸縣，故歸鄉縣，北一百六十里有屈原故宅，累石為屋基，今其地曰樂平里，宅之東北六十里，有女嬃廟，搗衣石猶存。</small><br/>
　　<small about="#mwt165" typeof="mw:Transclusion">王嗣奭曰：二詩為夔州風俗惡薄而發，末引昭君、屈原，又為夔州解嘲，筆端遊戲如此。</small><br/>
　　<span id="ji_wei_you_xia_lang_zhong" about="#mwt166" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#ji_wei_you_xia_lang_zhong" class="mw-selflink-fragment">寄韋有夏郎中</a></span><br/>
　　<small about="#mwt167" typeof="mw:Transclusion">黃鶴編在大曆元年夔州詩内。潘淳曰：顏魯公<span class="book-name">東方朔碑</span>陰，有朝城主簿韋有夏，殆斯人耶。</small><br/>
　　省郎憂病士，書信有柴胡。飲子頻通汗，懷君想報珠。親知天畔少，藥餌<small about="#mwt168" typeof="mw:Transclusion">一作味</small>峽中無。歸楫生衣卧，春鷗洗翅呼。猶聞上<small about="#mwt169" typeof="mw:Transclusion">上聲</small>急水，早作取平塗。萬里皇華使<small about="#mwt170" typeof="mw:Transclusion">去聲</small>，為僚記腐儒。<br/>
　　<small about="#mwt171" typeof="mw:Transclusion">上四，謝韋來書。中四，卧峽思歸。下則待韋於夔州也。王洙曰：蜀本產藥，峽俗信禱祠而不服藥，故藥味常少。　<span class="book-name">杜臆</span>：楫生水衣，而猶卧波，乃春鷗洗翅，若欲呼我去矣，兩句自為照應。　急水，謂峽江。平塗，謂夔州。皇華，指韋。腐儒，自謂。為僚，同為省郎也。<br/>
　　古人稱湯藥為飲子。孫真人有甘露飲子，此詩指柴胡飲子也。柴胡，性能發汗。<br/>
　　王融詩：懷君首如疾。　<span class="book-name">四愁詩</span>：何以報之明月珠。<br/>
　　謝朓詩：浩蕩别親知。<br/>
　　師氏曰：夔峽間多險阻，唯州中稍平。公詩云「林中纔有地，峽外更無天」。<br/>
　　<span class="book-name">詩</span>：皇皇者華。注：君遣使臣也。<br/>
　　<span class="book-name">左傳</span>：同官為僚。</small><br/>
　　<small about="#mwt172" typeof="mw:Transclusion">師氏注：仇池翁云：沈佺期<span class="book-name">回波詞</span>：「姓名雖蒙齒錄，袍笏未服牙緋」，少陵以飲子對懷君，亦齒錄、牙緋之比也。又：<span class="book-name">古今詩話</span>云：古之文章，自應律度，未嘗以音韻為主。自沈約增崇韻學之後，詩家體製漸多，始有蹉對、假對、雙聲、疊韻之類。如「自朱邪之狼狽，致赤子之流離」，赤對朱，邪對子，狼狽、流離乃獸名對鳥名也。</small><br/>
　　<span id="ceng-n1900" about="#mwt174" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#ceng-n1900" class="mw-selflink-fragment">峽中覽物</a></span><br/>
　　<small about="#mwt173" typeof="mw:Transclusion">鶴注：當是大曆元年在夔州作。　邢劭詩：覽物惜時形。</small><br/>
　　曾<small about="#mwt175" typeof="mw:Transclusion">音層</small>為掾吏趨三輔，憶在潼關詩興<small about="#mwt176" typeof="mw:Transclusion">去聲</small>多。巫峽忽如瞻華<small about="#mwt177" typeof="mw:Transclusion">去聲</small>嶽，蜀江猶似見黃河。舟中得病移衾枕，洞口經春長<small about="#mwt178" typeof="mw:Transclusion">子兩切</small>薜蘿。形勝有餘風土惡，幾時回首一高歌。<br/>
　　<small about="#mwt179" typeof="mw:Transclusion">此公在峽而思鄉也。上四，追憶華州。下四，峽中有感。　向貶司功，而詩興偏多，以華嶽、黃河足引壯思也。今峽江相似，而卧病經春，無復前此興會矣。蓋此間形勝雖佳，風土殊惡，幾時得回首北歸，仍動長歌之興乎。　題曰「覽物」，指山水言。舟中承江，洞口承峽。形勝在此，風土亦在此。移衾枕，捨舟登岸也。<br/>
　　趙曰：公曾為華州司功，故曰掾吏。　三輔，京兆、扶風、馮翊也。華屬扶風。<br/>
　　希曰：潼關在華陰縣，即桃林之塞，華嶽在其地，黃河亦經華而東。<br/>
　　庾信<span class="book-name">枯樹賦</span>：横洞口而欹卧。　謝靈運詩：想見山阿人，薜蘿若在眼。　陳允錫注：洞口，五溪之口。<br/>
　　風，謂其俗雜夷。土，謂其地多瘴。　後漢唐羌疏：<span title="後漢書·卷四·孝和孝殤帝紀第四：唐羌字伯游，辟公府，補臨武長。…道經臨武，羌乃上書諫曰：臣聞上不以滋味為德，下不以貢膳為功，故天子食太牢為尊，不以果實為珍。伏見交阯七郡獻生龍眼等，鳥驚風發。南州土地，惡蟲猛獸不絕於路，至於觸犯死亡之害。死者不可復生，來者猶可救也。此二物升殿，未必延年益壽。" class="sectional">南州土惡</span>。</small><br/>
　　<small about="#mwt180" typeof="mw:Transclusion">杜詩「巫峽忽如瞻華嶽，蜀江猶似見黃河」，此在峽而憶華州也。白樂天<span class="book-name">九江春望</span>詩云「鑪煙豈異終南色，盆草寧殊渭北春」，蘇子瞻<span class="book-name">横翠閣</span>詩云「已見西湖懷濯錦，更看横翠憶峨嵋」，其句意皆本於少陵。<br/>
　　朱瀚曰：初聯語平。巫峽華嶽，首尾癡肥，「忽如」「猶似」，襯筆庸滑。「瞻」「見」二字，不免合掌。第五似病呈，「移」字亦晦。洞口指何地，未明。七八句亦近庸率。斷非少陵真筆。<br/>
　　杜詩：「巫峽忽如瞻華嶽，蜀江猶似見黃河」，元範德機云：「黃河東去從天下，華嶽西來拔地高」，覺杜平板而範流動矣。杜詩：「江間波浪兼天湧，塞上風雲接地陰」，宋朱淑真云：「水光激浪高翻雪，風力吹沙遠漲煙」，其峭拔驚奇，亦堪步趨少陵矣。</small><br/>
　　<span id="yi_zheng_nan" about="#mwt181" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yi_zheng_nan" class="mw-selflink-fragment">憶鄭南</a></span><br/>
　　<small about="#mwt182" typeof="mw:Transclusion">梁氏編在大曆元年。　朱注：舊作<span class="book-name">憶鄭南玭</span>，玭，浦眠切，珠名。吴若注：玭，疑作玼，音泚，玉色鮮潔也。按：鄭南，華州鄭縣之南，詳詩意，只是憶鄭南寺舊遊耳。趙云：師民瞻削去玭字，草堂本作<span class="book-name">憶鄭南</span>。</small><br/>
　　鄭南伏毒寺<small about="#mwt184" typeof="mw:Transclusion">舊作守，趙定作寺</small>，瀟灑到江心。石影銜珠閣，泉聲帶玉琴。風杉曾<small about="#mwt185" typeof="mw:Transclusion">音層</small>曙倚，雲嶠憶春臨。萬里蒼茫<small about="#mwt186" typeof="mw:Transclusion">一作蒼浪</small>外<small about="#mwt187" typeof="mw:Transclusion">一作水</small>，龍蛇只自深。<br/>
　　<small about="#mwt188" typeof="mw:Transclusion">上四，憶寺中之景，下傷舊遊難得也。寺在江中，故氣象瀟灑。珠閣，閣有珠簾。玉琴，泉響若琴。　遠注：峽水蒼茫，徒為龍蛇深窟，不似鄭南江心之瀟灑，此句迴應。<br/>
　　蔡曰：伏毒寺，在華州鄭縣。<span class="book-name">劉禹錫别集</span>云：舅氏牧華州，<span title="劉禹錫别集·酬令狐相公首夏閒居書懷見寄：貞元中，侍郎舅氏牧華州，時子再忝科第，前後由華覲謁，陪登伏毒寺屢焉，亦會賦詩題於梁棟。今典馮翅，暇日登樓，南望一蜂，浩然生思，追想昔年之事，因成篇題舊寺。" class="sectional">前後由華覲謁</span>，陪登伏毒寺，曾題詩於梁，云：曾作關中客，頻經伏毒巖。晴煙沙苑樹，曉日渭川帆。<br/>
　　陸機詩：飛泉漱鳴玉。江淹<span class="book-name">去故鄉賦</span>：撫玉琴兮何親。<br/>
　　雲嶠，注見本卷。</small><br/>
　　<span id="piao_yao" about="#mwt190" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#piao_yao" class="mw-selflink-fragment">贈崔十三評事公輔</a></span><br/>
　　<small about="#mwt189" typeof="mw:Transclusion">單復編在大曆元年，今姑仍之。　題云「評事」，而篇中言羽林，言入幕，崔蓋先為評事，繼膺幕僚，後以元戎之薦，補羽林軍職也。　張遠注：評事為公諸舅之子，題下疑脱弟字。</small><br/>
　　飄颻<small about="#mwt191" typeof="mw:Transclusion">一作飄飄</small>西極馬，來自渥洼池。颯飁<small about="#mwt192" typeof="mw:Transclusion">似立切</small>寒<small about="#mwt193" typeof="mw:Transclusion">一作定，一作鄧</small>山桂，低徊風雨枝。我聞龍正直，道屈爾何為。且有元戎命，悲歌識者知<small about="#mwt194" typeof="mw:Transclusion">一作誰</small>。<br/>
　　<small typeof="mw:Transclusion">從崔敘起。　馬來渥洼，比崔之才俊。桂摧風雨，比崔之困抑。龍屈當伸，而元戎見知。言崔之遭遇，三用比喻，意各不同。　<span class="book-name">杜臆</span>：元戎不記其名，蓋薦崔使教練羽林者。悲歌，謂崔有憂世之心。<br/>
　　<span class="book-name">漢·禮樂志</span>：天馬來，從西極。　漢郊祠歌：馬生渥洼水中。<br/>
　　<span class="book-name">唐韻</span>：颯飁，大風也。　謝靈運<span class="book-name">入華子岡</span>詩：南州實炎德，桂水凌寒山。</small><br/>
　　官聯辭冗長<small about="#mwt195" typeof="mw:Transclusion">去聲</small>，行路徙<small about="#mwt196" typeof="mw:Transclusion">一作洗</small>欹危。脱劍主人贈，去帆春色隨。陰沈鐵鳳闕，教練羽林兒。<br/>
　　<small about="#mwt197" typeof="mw:Transclusion">此送崔還朝。　辭冗長，離散職。徙欹危，將出峽。贈在元戎，去指評事。鳳闕，謂宮殿。羽林，乃衛士。　朱注：評事，掌出使推按，不為冗官，此云「官聯辭冗長」，下云「教練羽林兒」，蓋崔自外僚徵入朝，為羽林幕職。評事恐是兼官，或先曾以評事貶斥者。<br/>
　　<span class="book-name">申屠嘉傳</span>：冗官居其中。師古曰：冗，散輩也。<span class="book-name">文賦</span>：固無取乎冗長。鄭曰：長，直亮切。<br/>
　　<span class="book-name">吴越春秋</span>：伍子胥解劍贈漁父。<br/>
　　<span class="book-name">文心雕龍</span>：天高氣清，陰沈之氣遠。　<span class="book-name">漢書</span>：建章宮東則鳳闕，高二十餘丈。<span class="book-name">西都賦注</span>：圓闕上作鐵鳳凰，令張兩翼，舉頭敷尾。陸倕<span class="book-name">石闕銘</span>：銅雀鐵鳳之工。<br/>
　　<span class="book-name">漢·宣帝紀</span>：羽林孤兒。注：天有羽林星。林，喻若林木之盛。羽，有羽翼鷙擊之意。故以名武官焉。<span class="book-name">百官表</span>：取從軍死事者之子，養羽林官，教以五兵，號曰羽林孤兒。</small><br/>
　　天子朝<small about="#mwt199" typeof="mw:Transclusion">音潮</small>侵早，雲臺仗數<small about="#mwt200" typeof="mw:Transclusion">音朔</small>移。分軍應<small about="#mwt201" typeof="mw:Transclusion">平聲</small>供給，百姓日支離。黠吏因封己，公才或守雌。<br/>
　　<small about="#mwt202" typeof="mw:Transclusion">此則有慨時事。　<span class="book-name">杜臆</span>：朝侵早，世亂多事。仗數移，乘輿播遷。供給，謂軍需之急。支離，謂民力已罷。封己，有害於民者。守雌，無益於民者。二語說盡官曹之弊。公才，泛言在位者，不指崔君。<br/>
　　<span class="book-name">國語</span>：叔向曰：引黨以封已。注：封，厚也。<span class="book-name">晉書</span>：孔愉有公才而無公望。<br/>
　　<span class="book-name">老子</span>：知其雄，守其雌。</small><br/>
　　燕<small about="#mwt203" typeof="mw:Transclusion">平聲</small>王買<small about="#mwt204" typeof="mw:Transclusion">一作賈</small>駿骨，渭老得熊羆。活國名公在，拜壇羣寇疑。冰壺動瑤碧，野水失蛟螭。<br/>
　　<small about="#mwt205" typeof="mw:Transclusion">此謂元戎得以靖亂。駿骨熊羆，言主帥能用崔。名公，即指元戎。羣寇驚疑，則國多全活矣。冰壺句，言將令肅清。野水句，言餘孽銷除。<br/>
　　<span class="book-name">戰國策</span>：涓人為君求千里馬，馬已死，買其骨五百金，返以報，君大怒，涓人曰：「死馬且買之，況生馬乎」。不三年，千里馬至者三。<br/>
　　渭老熊羆，注見三卷。<br/>
　　<span class="book-name">南史</span>：王廣之子珍國為南譙太守，高帝手敇云：愛人活國，甚副吾意。<br/>
　　拜壇，用漢高拜韓信事。<br/>
　　遠注：冰壺，即冰雪静聰明意。鮑照詩：清如玉壺冰。</small><br/>
　　入幕諸彦集<small about="#mwt206" typeof="mw:Transclusion">一作聚</small>，渴賢高選<small about="#mwt207" typeof="mw:Transclusion">去聲</small>宜。鶱騰坐可致，九萬起於斯。復<small about="#mwt208" typeof="mw:Transclusion">扶又切</small>進出矛戟，昭然開鼎彝。<br/>
　　<small about="#mwt209" typeof="mw:Transclusion">此謂崔公能顯功業。　<span class="book-name">杜臆</span>：崔蓋先入幕，而後被薦引也。　鶱騰二句，比其名位之遠大，復進，再陞遷也。矛戟謂專閫，鼎彝謂勒功，此又望其將來也。<br/>
　　江淹<span class="book-name">别賦</span>：金閨之諸彦。<br/>
　　<span class="book-name">孔叢子</span>：子思對魯穆公曰：君若饑渴待賢，納用其謀。　<span class="book-name">潘岳傳</span>：楊駿輔政，高選吏佐。<br/>
　　<span class="book-name">孟子</span>：可坐而致也。<br/>
　　<span class="book-name">莊子</span>：摶扶搖而上者九萬里。<br/>
　　<span class="book-name">世說</span>：見鍾士季如觀武庫，但覩矛戟。<br/>
　　任昉序：功銘鼎彝。</small><br/>
　　會看<small about="#mwt210" typeof="mw:Transclusion">平聲</small>之子貴，歎及老夫衰。豈但江曾<small about="#mwt211" typeof="mw:Transclusion">音層</small>決，還思霧一披。暗塵生古鏡，拂匣照西施。舅氏多人物，無慚困翮垂。<br/>
　　<small about="#mwt212" typeof="mw:Transclusion">末贈别而致稱羨之意。　昔聽崔談論，如懸河之注。今想其丰采，如披雲見天。其先屈而後伸，又如拭塵照面矣。舅氏之門，多材如此，亦何慚困抑乎，末蓋幸之也。此亦三用比喻，與起處相應。　此章首尾各八句，中四段各六句。<br/>
　　<span class="book-name">莊子</span>：決西江之水而活汝。<br/>
　　<span class="book-name">世說</span>：衛瓘見樂廣曰：若披雲霧覩青天。<br/>
　　鮑照詩：明鏡塵匣中。<br/>
　　<span class="book-name">杜臆</span>：舊注皆以崔為公舅氏，今詩中稱崔為之子，自稱為老夫，其非甥舅可知。後有<span class="book-name">毒熱簡崔評事十六弟</span>詩，亦自稱老夫，而稱崔為内弟，又知二評事皆公中表，以生於舅家，故云「舅氏多人物」耳。</small><br/>
　　<span id="feng_ji_li_shi_wu_mi_shu_wen_yi_er_shou" about="#mwt213" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#feng_ji_li_shi_wu_mi_shu_wen_yi_er_shou" class="mw-selflink-fragment">奉寄李十五秘書文嶷二首</a></span><br/>
　　<small about="#mwt214" typeof="mw:Transclusion">鶴注：當是大曆元年夏在夔州作。</small><br/>
　　避暑雲安縣，秋風早下<small about="#mwt216" typeof="mw:Transclusion">去聲</small>來。暫留<small about="#mwt217" typeof="mw:Transclusion">刊 作之</small>魚復浦，同過楚王臺。猿鳥千崖窄，江湖萬里開。<span class="book-name">竹枝</span>歌未好，畫舸莫<small about="#mwt218" typeof="mw:Transclusion">陳作且</small>遲<small about="#mwt219" typeof="mw:Transclusion">一作輕</small>回。<br/>
　　<small about="#mwt220" typeof="mw:Transclusion">此章望李至夔，乃寄詩本意。　李往雲安，公在魚復，約其下來留浦，同過臺而出峽也。千崖窄，指峽中。萬里開，望荆門。　朱注：莫遲回，促其早至而出峽。<br/>
　　張正見詩：林光稱避暑。<br/>
　　<span class="book-name">寰宇記</span>：奉節縣北三十里，有赤田城，舊魚復縣故基也。楚宮，在巫山縣西二百步，陽臺古城内，即襄王所遊之地。陽雲臺，高一百二十丈，南枕長江。<br/>
　　朱注：舊注：竹枝歌，巴渝之遺音，惟峽人善唱。劉禹錫<span class="book-name">竹枝詞序</span>：建平里中兒，聯歌<span class="book-name">竹枝</span>，吹短笛擊鼓以赴節，歌者揚袂雜舞，以曲多為賢。音中黃鐘之羽，其卒章激訐如吴聲。何宇度<span class="book-name">談資</span>：<span class="book-name">竹枝歌</span>悽惋悲怨，<span class="name" title="蘇軾">蘇長公</span>云：有楚人哀屈弔賈之遺聲焉。<span class="book-name">鶴林玉露</span>載宋時三峽猶能歌之，今則亡矣。<br/>
　　徐陵詩：畫舸圖仙獸。</small><br/>
　　行李千金贈，衣冠八尺身。飛騰知有策，意度不無神。班秩兼通貴，公侯出異人。<span class="name">玄成</span>負文彩，世業豈沈淪。<br/>
　　<small about="#mwt221" typeof="mw:Transclusion">次章，稱美李公，致期望之意。　上四，言氣概不羣，而才品出衆，所謂異人也。秘書朝官，故云通貴。凝乃宗室，故云公侯。<span class="name">玄成</span>世業，謂其能致相位而光先業。觀末二句，知凝之父蓋嘗顯達於朝者。<br/>
　　<span class="book-name">左傳</span>：行李之往來。注云：行李，使人也。　<span class="book-name">杜臆</span>：千金贈，見交游之廣。<span class="book-name">前漢書·陸賈傳</span>：尉佗賜賈橐中裝，直千金。<br/>
　　<span class="book-name">郭泰傳</span>：身長八尺，容貌魁偉。<br/>
　　飛騰，猶韓文言<span title="朱文公校昌黎先生文集·卷六·符讀書城南" class="source">飛黃騰踏</span>之意。<span class="book-name">楚辭</span>：吾令鳳凰飛騰兮。<br/>
　　意度，謂意思度量。<span class="book-name">語林</span>：諸葛子瑜有容貌思度，一時服其雅量。或云「意度不無神」，言料事如神。<span class="book-name">韓非子</span>：前識者，無緣而忘意度。後說「度」音鐸。<br/>
　　唐制，秘書郎，從六品上，故曰通貴。<br/>
　　<span class="book-name">左傳</span>：公侯之子，必復其始。<br/>
　　<span class="book-name">漢書</span>：韋玄成，韋賢之少子，為相七年，守正持重不及於父，而文彩過之。</small><br/>
　　<span id="lei" about="#mwt222" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#lei" class="mw-selflink-fragment">雷</a></span><br/>
　　<small about="#mwt223" typeof="mw:Transclusion">此記旱雷也，鶴編在大曆元年。<span class="book-name">舊史</span>：是年春旱，至六月庚子始雨。</small><br/>
　　大旱山嶽焦，密雲復<small about="#mwt225" typeof="mw:Transclusion">扶又切</small>無雨<small about="#mwt226" typeof="mw:Transclusion">一云覆無雨</small>。南方瘴癘地，罹此農事苦。封内必舞雩，峽中喧擊鼓。真龍竟寂寞，土梗空僂<small about="#mwt227" typeof="mw:Transclusion">音呂</small>俯<small about="#mwt228" typeof="mw:Transclusion">他本作俯僂</small>。吁嗟公私病，税斂缺不補。故老仰面啼，瘡痍向誰數<small about="#mwt229" typeof="mw:Transclusion">所主切　</small>。<br/>
　　<small typeof="mw:Transclusion">從歲旱農憂敘起。　此條封内四句，祈雨之事，承大旱無雨。吁嗟四句，憂旱之情，承南方農苦。<br/>
　　<span class="book-name">莊子</span>：大旱，金石流，土山焦而不熱。<br/>
　　<span class="book-name">易</span>：密雲不雨，自我西郊。<br/>
　　晉武帝詔：農夫苦其業。<br/>
　　<span class="book-name">周禮·司巫</span>：國大旱則率巫而舞雩。<br/>
　　<span class="book-name">神農求雨書</span>：祈雨，不雨則暴巫，暴巫而不雨，則積薪擊鼓而焚山。<br/>
　　<span class="book-name">莊子</span>：葉公非好真龍也。許慎<span class="book-name">淮南子注</span>：湯遭大旱，作土龍以象雲從龍。<br/>
　　魏文侯曰：吾所學者，土梗耳。<span class="book-name">田子方篇</span>：猶土人也，遭雨則壞。　<span class="book-name">左傳</span>：一命而僂，再命而傴，三命而俯。僂俯，言鞠躬求神。<br/>
　　<span class="book-name">詩</span>：雨我公田，遂及我私。<br/>
　　<span class="book-name">孟子</span>：薄税斂。<br/>
　　<span class="book-name">季布傳</span>：瘡痍未瘳。</small><br/>
　　暴<small about="#mwt231" typeof="mw:Transclusion">步卜切</small>尪或前聞，鞭石<small about="#mwt232" typeof="mw:Transclusion">張遠作石，舊作巫</small>非稽古。請先偃甲兵，處<small about="#mwt234" typeof="mw:Transclusion">上聲</small>分<small about="#mwt235" typeof="mw:Transclusion">音問</small>聽人主。萬邦但各業，一物休盡取。水旱其數<small about="#mwt236" typeof="mw:Transclusion">一云數至</small>然，堯湯免親覩。上天鑠金石，羣盜亂豺虎。二者存一端，愆陽不猶愈。<br/>
　　<small about="#mwt237" typeof="mw:Transclusion">此感傷時事。　上六，言救旱之道。下六，乃慰農之意。　暴尪鞭石，非所以弭災，若方鎮能息兵薄斂，庶足上格天心。　朱注：水旱之數，堯湯不免，今亢陽雖酷，不猶愈於盜賊乎。<br/>
　　<span class="book-name">左傳</span>：<span title="春秋左傳·僖公·僖公二十一年：夏，大旱，公欲焚巫尪，臧文仲曰：非旱備也，脩城郭，貶食省用，務穡勸分，此其務也，巫尪何為，天欲殺之，則如勿生。" class="sectional">僖二十一年夏，旱，公欲焚巫尪，臧文仲曰：非旱備也</span>。注：尪者，瘠病之人，其面上向，俗謂天哀其病，恐雨入其鼻，故為之旱，所以公欲焚之。<span class="book-name">記</span>：歲旱，穆公召縣子而問曰：「天久不雨，吾欲暴尪而奚若」，曰：「天則不雨，而暴人之疾子，虐，毋乃不可與。」<span class="book-name">記</span>：何居乎，我未之前聞。<br/>
　　遠注：巫字，疑石字誤。<span class="book-name">初學雜記</span>：宜都郡二大石，鞭陽石則晴，鞭陰石則雨。庾信詩：鞭石未成雨。　<span class="book-name">記</span>：古人與稽。<br/>
　　<span class="book-name">難蜀父老文</span>：以偃甲兵於此。<br/>
　　<span class="book-name">晉書</span>：謝安謂桓冲曰：朝廷處分已定。<br/>
　　荀悦<span class="book-name">漢記</span>：<span class="name">堯</span><span class="name">湯</span>水旱者，天數也。<br/>
　　<span class="book-name">史記</span>：堯之時，用鯀治水，九年而水不息。<span class="book-name">說苑</span>：湯之時，大旱七年，雒圻川竭。　詩家有省字法，<span class="book-name">毛詩</span>「不顯惟德」，是云豈不顯。此詩「免親覩」，是言不免親覩。<br/>
　　<span class="book-name">招魂</span>：十日代出，流金鑠石。<br/>
　　<span class="book-name">左傳</span>：春無愆陽，夏無伏陰。</small><br/>
　　昨宵殷<small about="#mwt238" typeof="mw:Transclusion">上聲</small>其雷，風過齊萬弩。復<small about="#mwt239" typeof="mw:Transclusion">扶又切</small>吹霾翳散，虛覺神靈聚。氣暍<small about="#mwt240" typeof="mw:Transclusion">音壹</small>腸胃融，汗濕<small about="#mwt241" typeof="mw:Transclusion">一作滋</small>衣裳汙<small about="#mwt242" typeof="mw:Transclusion">上聲，一作腐</small>。吾衰尤<small about="#mwt243" typeof="mw:Transclusion">一作猶</small>計拙<small about="#mwt244" typeof="mw:Transclusion">一作拙計</small>，失望築場圃。<br/>
　　<small about="#mwt245" typeof="mw:Transclusion">此正寫旱雷景事。　上四，仍應大旱二句。下四，仍應南方二句。　風散霾翳而不雨，故虚覺神靈之聚。　此章前二段各十二句，後段八句收。<br/>
　　<span class="book-name">詩</span>：殷其雷，在南山之陽。<br/>
　　<span class="book-name">史記</span>：孫臏萬弩齊發。<br/>
　　<span class="book-name">九歌</span>：東風飄兮神靈雨。<br/>
　　暍，暑熱也。融，謂腹瀉。　劉向<span class="book-name">新序</span>：扁鵲曰：君之疾在腸胃。<br/>
　　<span class="book-name">詩</span>：九月築場圃。注：春夏為圃，秋冬為場。</small><br/>
　　<span id="huo" about="#mwt246" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#huo" class="mw-selflink-fragment">火</a></span><br/>
　　<small about="#mwt247" typeof="mw:Transclusion">鶴注編在大曆元年秋夔州作。　原注：楚俗，大旱則焚山擊鼓，有合神農書。</small><br/>
　　楚<small about="#mwt249" typeof="mw:Transclusion">一作焚</small>山經月火，大旱則斯舉。舊俗燒蛟<small about="#mwt250" typeof="mw:Transclusion">一作蛇</small>龍，驚惶致雷雨。<br/>
　　<small about="#mwt251" typeof="mw:Transclusion">此先敘舉火之由。<br/>
　　<span class="book-name">杜臆</span>：<span class="book-name">名勝志</span>引<span class="book-name">水經注</span>云：廣溪峽乃三峽之首，其間三十里，頹巖倚水，厥勢殆交，北岸山上有神淵，淵北有白鹽崖，高可千餘丈，俯臨神淵。天旱，燃火岸上，推其灰燼下穢神淵，則降雨。又：<span class="name">常璩</span>以縣有山澤水神，旱時鳴鼓請雨，必應嘉澤。<span class="book-name">蜀都賦</span>所謂「應鳴鼓而興雨」也。題下注云：「楚俗，大旱則焚山擊鼓」，乃兼引之。此皆流俗之談，而公以熒侮闢之。　宋武帝詩：楚山帶舊苑。<br/>
　　<span class="book-name">易</span>：雷雨作解。</small><br/>
　　爆<small about="#mwt252" typeof="mw:Transclusion">皮教切</small>嵌<small about="#mwt253" typeof="mw:Transclusion">丘銜切</small>魑魅泣，崩凍嵐陰昈<small about="#mwt254" typeof="mw:Transclusion">侯古切</small>。羅落沸百泓，根源皆太<small about="#mwt256" typeof="mw:Transclusion">一作萬</small>古。青林一灰燼，雲氣無處所。<br/>
　　<small about="#mwt258" typeof="mw:Transclusion">此言日中之火，燄徹於山林。<br/>
　　<span class="book-name">韻會</span>：嵌巖，山險貌。　潘尼<span class="book-name">火賦</span>：山陵為之崩弛，川澤為之涌沸。此崩凍二句所本。　邵注：嵐，山氣。陰，山背也。　<span class="book-name">西京賦</span>：漸臺立於中央，赫昈昈以弘敞。李善引<span class="book-name">埤蒼</span>曰：昈，赤文也。朱注：積凍之地，為火所崩迫，故嵐陰皆有赤光。<br/>
　　<span class="book-name">莊子·胠篋</span>：削格羅落置罘之智多，則獸亂於澤矣。　邵注：火焚山木，周圍隕落，故泓水盡為沸驣。<br/>
　　<span class="book-name">三墳</span>：太古之人皆壽。<br/>
　　<span class="book-name">高唐賦</span>：風止雨霽，雲無處所。</small><br/>
　　入夜殊<small about="#mwt259" typeof="mw:Transclusion">黃作珠</small>赫然，新秋照牛女。風吹巨焰作，河漢<small about="#mwt260" typeof="mw:Transclusion"><span class="book-name">正異</span>定作漢，一作棹，一作淡</small>騰<small about="#mwt261" typeof="mw:Transclusion">一作勝</small>煙柱<small about="#mwt262" typeof="mw:Transclusion">柱與拄通</small>。勢欲焚崑崙，光彌焮<small about="#mwt263" typeof="mw:Transclusion">香靳切</small>洲渚。<br/>
　　<small about="#mwt264" typeof="mw:Transclusion">此言夜間之火，猛熾於上下。<br/>
　　鶴注：<span class="book-name">新書</span>：永泰二年，三月不雨，至於六月。詩云「新秋照牛女」，殆是山南入秋猶未雨也。<br/>
　　朱注：河棹，蔡氏作河漢之棹，此解未安。<span class="book-name">正異</span>作河漢為是，或本作河淡，乃漢字之訛耳。　煙柱，果有所出否，恐是煙拄，謂煙氣直拄河漢也。宋吴思純聯句「無風煙焰直」，可証此句之意。<br/>
　　<span class="book-name">書</span>：火炎崑岡，玉石俱焚。<br/>
　　<span class="book-name">左傳</span>：行火所焮。焮，火氣所炙。</small><br/>
　　腥至焦長蛇，聲吼<small about="#mwt265" typeof="mw:Transclusion">一作吼争</small>纏猛虎。神物已高飛，不<small about="#mwt267" typeof="mw:Transclusion">一作只</small>見石與土。<br/>
　　<small about="#mwt268" typeof="mw:Transclusion">此言蛟龍避火而去，不能為雨也。<br/>
　　盧注：聞腥氣，知長蛇已焦。聽吼聲，知猛虎受纏。<br/>
　　朱注：蛟龍高飛，土石不碍。<span class="book-name">貴耳集</span>：古傳龍不見石，人不見風，魚不見水。</small><br/>
　　爾寧要<small about="#mwt269" typeof="mw:Transclusion">平聲</small>謗讟，憑此近熒侮。薄關長<small about="#mwt270" typeof="mw:Transclusion">子兩切</small>吏憂，甚昧至精主。遠遷誰撲滅，將恐及環堵。流汗卧江亭，更<small about="#mwt271" typeof="mw:Transclusion">平聲</small>深氣如縷。<br/>
　　<small about="#mwt272" typeof="mw:Transclusion">未言燃火無救於旱，徒增炎熱耳。　爾寧二句，責夔民之誣妄。薄關二句，譏有司之失職。遠遷四句，自歎旅中畏火。朱注：言爾等焚山之舉，豈欲謗讟蛟龍，而熒侮之乎。此固舊俗不經，實因長吏薄於憂民，不知以精誠為主，盡祈救之道耳。　<span class="book-name">杜臆</span>：「甚昧至精主」，責在主之者，此句乃通篇緊要語。　此章四句者兩段，六句者兩段，末段八句收。<br/>
　　張溍注：燒龍致雨，有似謗毁要神，且其事近於熒惑狎侮，不足信也。<span class="book-name">左傳</span>：民無謗讟。<br/>
　　盧注：「薄」與「甚」相對，言其關憂者亦薄乎云爾，如<span class="book-name">毛詩</span><span title="詩集傳·卷一·葛覃" class="source">「薄汙」「薄澣」</span>一例。蔡夢弼註：薄，讀伯各切，謂迫近郊關。未合。<br/>
　　<span class="book-name">上林賦</span>：爛熳遠遷。　<span class="book-name">書</span>：若火之燎於原，不可嚮邇，其猶可撲滅。<br/>
　　<span class="book-name">詩</span>：將恐將懼。　<span class="book-name">記</span>：環堵之室。<br/>
　　陳後主詩：更深難道留。</small><br/>
　　<span id="re_san_shou" about="#mwt273" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#re_san_shou" class="mw-selflink-fragment">熱三首</a></span><br/>
　　<small about="#mwt274" typeof="mw:Transclusion">鶴注：大曆元年夔州作。　詩云「十年可解甲」，自<span class="date" title="755年">天寶十四載</span>至此，為十年也。</small><br/>
　　雷霆空霹靂，雲雨竟虛無。炎赫衣流汗，低垂氣不蘇。乞為寒水玉，願作冷秋菰。何<small about="#mwt275" typeof="mw:Transclusion">晉作那</small>似兒童歲，風涼出舞雩。<br/>
　　<small about="#mwt276" typeof="mw:Transclusion">此詩為夔州苦熱而作。　上四，記酷熱。下四，思解熱也。<br/>
　　<span class="book-name">易</span>：鼓之以雷霆。　<span class="book-name">繁露</span>：王者言不從，則金不從革，秋多霹靂。霹靂者，金氣也。<br/>
　　<span class="book-name">國策</span>：宮中虛無人。<br/>
　　傅毅賦：踐朱夏之炎赫。　司馬相如<span class="book-name">喻巴蜀檄</span>：流汗相屬。<br/>
　　相如<span class="book-name">美人賦</span>：黼帳低垂。<br/>
　　<span class="book-name">山海經</span>：堂庭之山多水玉。<span class="book-name">子虚賦</span>：水玉磊砢。郭璞曰：水玉，水精也。<br/>
　　<span class="book-name">杜臆</span>：水玉，恐是瓜之别名，故對秋菰。<span class="book-name">園人送瓜</span>詩「浮沈寒水玉」可證。　菰，蒲也，成於深秋，故性冷。<br/>
　　仲長統<span class="book-name">樂志賦</span>：風於舞雩之下，味歸高堂之上。</small><br/>
　　<small about="#mwt277" typeof="mw:Transclusion">黃生曰：詩中說冷易佳，說熱難工。如「炎赫衣流汗，低垂氣不蘇」，又「林熱鳥開口」，又「氣暍腸胃融」，如此句法，在杜公亦不免褦襶矣。</small><br/>
　　瘴雲終不滅，瀘水復<small about="#mwt279" typeof="mw:Transclusion">扶又切</small>西來。閉戶人高卧，歸林鳥却回。峽中都是火，江上只空<small about="#mwt280" typeof="mw:Transclusion">一作聞</small>雷。想見陰宮雪，風門颯沓<small about="#mwt281" typeof="mw:Transclusion">一作踏</small>開。<br/>
　　<small about="#mwt282" typeof="mw:Transclusion">此章欲尋涼而不可得也。　瘴雲瀘水，地氣之熱。峽火江雷，天氣之熱。<br/>
　　師氏曰：瘴雲，炎瘴之雲。<br/>
　　<span class="book-name">水經注</span>：瀘峰最高秀，水之左右，馬步之徑纔通，而時有瘴氣，三四月經之必死。<span class="book-name">益州記</span>：瀘水兩峰有殺氣，暑月不可行，故武侯以五月渡瀘為艱。<span class="book-name">後漢書注</span>：瀘水，一名若水，出旄牛徼外，經朱提至僰道入江，在今雋州。<br/>
　　程曉詩：閉戶辟暑卧，出入不相過。<br/>
　　却迴，鳥不安林，却轉迴翔也。<br/>
　　繁欽<span class="book-name">暑賦</span>：雖托陰宮，罔所避旃。張孝祥曰：宮中暑月，積雪為山，取其陰涼。<br/>
　　<span class="book-name">廣絕交論</span>：颯沓鱗萃。</small><br/>
　　朱李沉不冷，彫胡<small about="#mwt284" typeof="mw:Transclusion">一作菰</small>炊屢新。將衰骨盡病，被暍<small about="#mwt285" typeof="mw:Transclusion">一作褐，非</small>味空頻。欻翕炎蒸景，飄颻征戍<small about="#mwt286" typeof="mw:Transclusion">一作伐</small>人。十年可解甲，為<small about="#mwt287" typeof="mw:Transclusion">去聲</small>爾一霑巾。<br/>
　　<small about="#mwt288" typeof="mw:Transclusion">三章，熱不能耐，而慨及征夫也。　上四，自歎。下四，傷人。<br/>
　　魏文帝書：沈甘瓜於清泉，浸朱李於寒冰。<br/>
　　楊慎云：<span class="book-name">說文</span>：彫苽，一名蔣。<span class="book-name">西京雜記</span>及古詩多作彫胡，<span class="book-name">内則</span>注作雕胡，亦作安胡。宋玉賦：炊雕胡之飯。枚乘<span class="book-name">七發</span>：安胡之飯。<span class="book-name">爾雅</span>：齧，雕蓬。孫炎云：米茭也，米可作飯，古人以為五飯之一。　<span class="book-name">杜臆</span>：天熱飯餿，故每食新炊。<br/>
　　味頻空，雖有佳味，頻頻空置也。<br/>
　　庾信詩：誰憐征伐客，今夜在交河。<br/>
　　可解者，傷其未解也。揚雄<span class="book-name">解嘲</span>：解甲投戈。</small><br/>
　　<small about="#mwt289" typeof="mw:Transclusion">詩家用古人成句，有歇上歇下語，如張載詩「淚下霑衣襟」，周弘正則云「行住雨霑衣」，曹植詩「歔欷涕霑巾」，杜詩則云「為爾一霑巾」，此是歇上語。又如用「詒厥」而去「孫謀」，用「友于」而去「兄弟」，此是歇下語。</small><br/>
　　<span id="chi_jia_bai_yan_ju_ci" about="#mwt302" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#chi_jia_bai_yan_ju_ci" class="mw-selflink-fragment">夔州歌十絕句</a></span><br/>
　　<small about="#mwt290" typeof="mw:Transclusion">鶴注：此當是大曆元年夏作。</small><br/>
　　中巴之東巴東山，江水開闢流其間。白帝高為三峽鎮，瞿唐<small about="#mwt291" typeof="mw:Transclusion">一作夔州</small>險過百牢關。<br/>
　　<small about="#mwt292" typeof="mw:Transclusion">首章，誌夔州形勝，與下兩章相連。白帝、瞿唐，分承山水，見其為蜀中險要。<br/>
　　<span class="book-name">水經</span>：劉璋分三巴，有中巴，有西巴，有東巴。<span class="book-name">唐志</span>：夔州為巴東郡，在中巴之東。　<span class="book-name">水經注</span>：<span class="date" title="222年">章武二年</span>，改白帝為永安，巴東郡治也。<br/>
　　<span class="book-name">尚書考靈耀</span>：天地開闢，曜滿舒光。楊炯詩：自古天地闢，流為峽中水。<br/>
　　<span class="book-name">周禮·職方氏</span>：<span title="周禮·夏官司馬·職方氏：	
乃辨九州之國，使同貫利：東南曰揚州，其山鎮曰會稽，其澤藪曰具區，其川三江，其浸五湖，其利金、錫、竹、箭，其民二男五女，其畜宜鳥獸，其穀宜稻。正南曰荊州，其山鎮曰衡山，其澤藪曰雲瞢，其川江、漢，其浸潁、湛，其利丹、銀、齒、革，其民一男二女，其畜宜鳥獸，其穀宜稻。河南曰豫州，其山鎮曰華山，其澤藪曰圃田，其川熒、雒，其浸波、溠，其利林、漆、絲、枲，其民二男三女，其畜宜六擾，其穀宜五種。正東曰青州，其山鎮曰沂山，其澤藪曰望諸，其川淮、泗，其浸沂、沐，其利蒲、魚，其民二男二女，其畜宜雞狗，其穀宜稻麥。河東曰兗州，其山鎮曰岱山，其澤藪曰大野，其川河、泲，其浸盧、維，其利蒲、魚，其民二男三女，其畜宜六擾，其穀宜四種。正西曰雍州，其山鎮曰嶽山，其澤藪曰弦蒲，其川涇、汭，其浸渭、洛，其利玉石，其民三男二女，其畜宜牛馬，其穀宜黍稷。東北曰幽州，其山鎮曰醫無閭，其澤藪曰貕養，其川河、泲，其浸菑、時，其利魚鹽，其民一男三女，其畜宜四擾，其穀宜三種。河內曰冀州，其山鎮曰霍山，其澤藪曰楊紆，其川漳，其浸汾、潞，其利松柏，其民五男三女，其畜宜牛羊，其穀宜黍稷。正北曰并州，其山鎮曰恒山，其澤藪曰昭餘祁，其川虖池、嘔夷，其浸淶、易，其利布帛，其民二男三女，其畜宜五擾，其穀宜五種。" class="source">五嶽皆云山鎮</span>。「三峽鎮」本此。<br/>
　　<span class="book-name">唐書</span>：漢中郡西縣西南，有百牢關。<span class="book-name">寰宇記</span>：隋開皇中所置，以入蜀路險，號曰百牢。錢箋：百牢關，孔明所建，故基在今興元西縣，兩壁山相對，六十里不斷，漢江水流其間，乃入<span class="place">金牛</span><span class="place">益昌</span>路也。</small><br/>
　　白帝夔州各異城，蜀江楚峽混殊名。英雄割據非天意，霸王<small about="#mwt293" typeof="mw:Transclusion">去聲一作主</small>并<small about="#mwt294" typeof="mw:Transclusion">平聲</small>吞在物情。<br/>
　　<small about="#mwt295" typeof="mw:Transclusion">次章，承前白帝三峽。　上二，辯古蹟。下二，論往事。<br/>
　　朱注：古白帝城在夔州城東，故曰「各異城」。瞿唐峽舊名西陵峽，與荆州西陵峽相亂，故曰「混殊名」。英雄割據，謂公孫述、劉焉輩。霸王并吞，如漢高以巴蜀收中國。　竊據者逆天，得民者致王，見在德不在險也。<br/>
　　陸游<span class="book-name">入蜀記</span>：唐故夔州，與白帝城相連。<br/>
　　<span class="book-name">吴越春秋</span>：闔閭曰：寡人欲强國霸王，何由而可。　江淹詩：物情棄疵賤。</small><br/>
　　羣雄競起問<small about="#mwt296" typeof="mw:Transclusion">一作聞，郭作向</small>前朝<small about="#mwt297" typeof="mw:Transclusion">音潮</small>，王者無外見今朝<small about="#mwt298" typeof="mw:Transclusion">音昭</small>。比<small about="#mwt299" typeof="mw:Transclusion">兵媚切</small>訝漁陽結怨恨，元聽<small about="#mwt300" typeof="mw:Transclusion">平聲</small>舜日舊簫韶。<br/>
　　<small about="#mwt301" typeof="mw:Transclusion">三章，承前英雄霸王。　割據則競起，并吞則無外，此見古今異勢。漁陽北叛，而舜樂南來，言蜀中無恙也。　羣雄，指前代據蜀者，不指安史陷京。舜日，指明皇入蜀時，不指代宗復國。<br/>
　　<span class="book-name">世說</span>：喬玄曰：羣雄虎争。<br/>
　　<span class="book-name">公羊傳</span>：王者無外。<br/>
　　比，近也。訝，駭也。　朱浮<span class="book-name">責彭寵書</span>：奈何以區區漁陽，結怨天子。<br/>
　　沈約詩：舜日堯年歡無極。　<span class="book-name">書</span>：簫韶九成。</small><br/>
　　赤甲白鹽俱刺<small about="#mwt303" typeof="mw:Transclusion">七跡切</small>天，閭閻繚繞接山巔。楓林橘樹丹青合，複道重<small about="#mwt304" typeof="mw:Transclusion">平聲</small>樓錦繡懸。<br/>
　　<small about="#mwt305" typeof="mw:Transclusion">四章，記赤甲白鹽也。　刺天，言山勢之高。接巔，言居人之密。丹青，謂楓橘異色。錦繡，謂樓閣相映。　盧云：見夔州既庶且富也。　吴論：此下七章，散咏夔州景物。<br/>
　　<span class="book-name">南都賦</span>：森䔿䔿而刺天。<span class="book-name">水經注</span>：孤峰刺天。<br/>
　　江淹詩：繚繞華山陰。　<span class="book-name">藉田賦</span>：若茂松之倚山顛。<br/>
　　<span class="book-name">西京雜記</span>：終南山有樹，葉一青一赤，望之斑駁，長安謂之丹青樹。<br/>
　　<span class="book-name">叔孫通傳</span>：孝惠乃作複道。　何遜詩：重樓霧中出。　相如<span class="book-name">答盛覽書</span>：列錦繡以為質。</small><br/>
　　瀼<small about="#mwt307" typeof="mw:Transclusion">奴朗切</small>東瀼西一萬家，江北江南<small about="#mwt308" typeof="mw:Transclusion">晉作江南江北</small>春冬花。背<small about="#mwt309" typeof="mw:Transclusion">音佩</small>飛鶴子遺瓊蕊，相趁<small about="#mwt310" typeof="mw:Transclusion">丑慎切</small>鳧雛入蔣<span title="按：上海圖書館藏宋刻本·杜工部集·卷十六，作芽。" class="comment">牙</span>。<br/>
　　<small about="#mwt311" typeof="mw:Transclusion">五章，記瀼東瀼西也。　一萬家，人煙盛。春冬花，地氣暖。遺蕊入蔣，形容花草之多。　瀼水直流，故地界東西。江水横流，故地分南北。瀼與江，有小大之别。　吴論：鶴子、鳧雛，季夏之景。<br/>
　　<span class="book-name">水經注</span>：白帝山城，東望瀼溪，即以為隍。<span class="book-name">入蜀記</span>：夔人謂山澗之流通江者曰瀼，居人分其左右，謂之瀼東瀼西。<br/>
　　王勃詩：江南江北互相望。<br/>
　　擬李陵<span class="book-name">别詩</span>：雙鳧相背飛。　<span class="book-name">海賦</span>：鶴子淋滲。　王粲<span class="book-name">白鶴賦</span>「食靈岳之瓊蕊」，陸機<span class="book-name">擬古</span>「上山採瓊蕊」，皆言花之白也。<span class="book-name">楚辭</span>「屑瓊蕊以為糧」，乃言玉英耳。<br/>
　　<span class="book-name">字書</span>：趁，逐也。　<span class="book-name">海賦</span>：鳧雛離縰。<span class="book-name">蜀都賦</span>：攢蔣叢蒲。注：蔣，菰名也。</small><br/>
　　<small about="#mwt312" typeof="mw:Transclusion">杜詩「瀼東瀼西一萬家，江北江南春冬花」，詠村居景物，而語涉拗體。<span class="name">白玉蟾</span>詩云「山後山前鳩喚婦，舍南舍北竹生孫」，則調逸而意更新矣。</small><br/>
　　東屯<small about="#mwt314" typeof="mw:Transclusion">徒昆切</small>稻畦一百頃，北有澗水通青苗。晴浴狎鷗分處處，雨隨神女下<small about="#mwt316" typeof="mw:Transclusion">去聲</small>朝朝。<br/>
　　<small about="#mwt317" typeof="mw:Transclusion">六章，記東屯之勝。　屯可種稻，溉以流泉，民受其利矣。多鷗常雨，言澗水之不竭也。<br/>
　　<span class="book-name">困學紀聞</span>：東屯乃公孫述留屯之所，距白帝城五里，東屯之田可百頃，稻米為蜀第一。<br/>
　　又：東屯有青苗陂。<span class="book-name">一統志</span>：青苗陂在瞿唐東，蓄水溉田，民得其利。<br/>
　　孫綽詩：物我俱忘懷，可以狎鷗鳥。<br/>
　　<span class="book-name">高唐賦</span>：楚先王夢見一婦人，曰：妾巫山之女也，旦為朝雲，暮為行雨，朝朝暮暮，陽臺之下。</small><br/>
　　蜀麻吴鹽自古通，萬斛之舟行若風。長<small about="#mwt318" typeof="mw:Transclusion">子兩切</small>年三老長歌裏，白晝<small about="#mwt319" typeof="mw:Transclusion">一作買</small>攤錢<small about="#mwt320" typeof="mw:Transclusion">一作白馬灘前</small>高浪中。<br/>
　　<small about="#mwt321" typeof="mw:Transclusion">七章，記水次之便。商賈販貨而競趨，舟人忘險而争利，市舶輻輳，真西南一大都會也。<span class="book-name">江鄰幾雜志</span>作「白馬灘前高浪中」，是蒙上句連說。若作「白晝攤錢」，則「長歌」者舟子，「攤錢」者賈客也。<br/>
　　常璩<span class="book-name">蜀志</span>：桑漆麻紵之饒。　左思<span class="book-name">吴都賦</span>：煮海為鹽。<br/>
　　<span class="book-name">梁冀傅</span>：能意錢之戲。注：何承天<span class="book-name">纂文</span>曰：詭億，一曰射意，一曰射數。黃注：即今之猜枚射覆之類。若攤錢，則以錢攤撥於地，今謂之跌博，與意錢不同。曾季貍<span class="book-name">艇齊詩話</span>：攤錢，即攤賭也。</small><br/>
　　憶昔咸陽都市合，山水之圖張賣時。巫峽曾<small about="#mwt322" typeof="mw:Transclusion">音層</small>經寶屏見，楚宮猶對碧峰疑。<br/>
　　<small about="#mwt323" typeof="mw:Transclusion">八章，記楚王宮也。　咸陽所見者，畫圖。夔州所對者，真境。但楚宮難覓，終成疑似，即真境亦同幻相矣。公詩「舟人指點到今疑」即同此意。<br/>
　　張賣，張圖以賣於市也。<br/>
　　<span class="book-name">西京雜記</span>：武帝為寶屏風，設於桂宮。<br/>
　　江淹詩：刻畫崷崒兮，山雲而碧峰。</small><br/>
　　<small about="#mwt324" typeof="mw:Transclusion">唐人七絕，多從首句拈韻。如李太白、<span class="name" title="王昌齡">王龍標</span>諸作盡然。杜詩有對起而不用韻者，如「落落出羣非櫸柳，青青不朽豈楊梅」是也。有散起而不用韻者，「憶昔咸陽都市合，山水之圖張賣時」是也。唐詩如盧照鄰「日觀仙雲隨鳳輦，天門瑞雪照龍衣」，亦是對起無韻。劉長卿「天書遠召滄浪客，幾度臨岐病未能」，又是散起無韻。楊用修謂劉詩，起句尤奇。</small><br/>
　　武侯祠堂<small about="#mwt326" typeof="mw:Transclusion">一作生祠</small>不可忘，中有松柏參天長。干戈滿地客愁破，雲日如火炎天涼。<br/>
　　<small about="#mwt327" typeof="mw:Transclusion">九章，記武侯祠也。　武侯忠義，千古難忘，見非英雄割據，及楚宮高唐可比。松柏陰森，堪散愁而納涼，亦對樹懷人之意。<br/>
　　薛道衡<span class="book-name">老氏碑</span>：考其故迹，營建祠堂。<br/>
　　干戈滿地，崔旰未平也。<br/>
　　謝靈運詩：雲日相照媚。　孔融詩：赫赫炎天路。</small><br/>
　　閬風玄圃與蓬壺，中有高唐<small about="#mwt329" typeof="mw:Transclusion">一作堂</small>天下無。借問夔州壓何處，峽門江腹擁城隅。<br/>
　　<small about="#mwt330" typeof="mw:Transclusion">十章，記高唐觀也。　古稱仙界，西有閬風玄圃，東有海上蓬壺，而高唐神觀，地在中間，此天下絕境也。今夔州高壓，而峽江外擁，庶高唐遺跡，遙望可見矣。<br/>
　　<span class="book-name">吴船錄</span>：陽臺高唐觀，在來鶴峰上。又，<span class="book-name">漢書注</span>：高唐在雲夢華容縣。兩說不同，詩謂高唐在夔州也。</small><br/>
　　<span id="du_re_ji_jian_cui_ping_shi_shi_liu_di" about="#mwt331" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#du_re_ji_jian_cui_ping_shi_shi_liu_di" class="mw-selflink-fragment">毒熱寄簡崔評事十六弟</a></span><br/>
　　<small about="#mwt332" typeof="mw:Transclusion">鶴注：當是大曆元年夔州作。</small><br/>
　　大火<small about="#mwt334" typeof="mw:Transclusion"><span class="book-name">正異</span>定作火，舊作暑</small>連金氣，荆揚不知秋。林下有塌翼，水中無行舟。千室但掃地，閉關人事休。<br/>
　　<small about="#mwt335" typeof="mw:Transclusion">首記夔州秋熱。　火盛金微，尚無秋意，故人物皆困於暑。<br/>
　　<span class="book-name">詩</span>：七月流火。注：火，大火，心星也。　<span class="book-name">月令</span>：孟秋之月，盛德在金。<br/>
　　趙曰：塌翼，謂熱不能飛。陳琳檄：垂頭塌翼。<br/>
　　梁簡文帝詩：落葉灑行舟。<br/>
　　埽地，欲卧地求涼也。<br/>
　　<span class="book-name">易</span>：先王以至日閉關。</small><br/>
　　老夫<small about="#mwt336" typeof="mw:Transclusion">一作大</small>轉不樂<small about="#mwt337" typeof="mw:Transclusion">音洛</small>，旅次兼百憂。蝮蛇暮偃蹇，空床難暗投。炎宵惡<small about="#mwt339" typeof="mw:Transclusion">烏故切</small>明燭，況乃懷舊丘。<br/>
　　<small about="#mwt340" typeof="mw:Transclusion">自敘不堪毒熱。　畏蛇須燭，對燭增煩，不如舊丘之安適。<br/>
　　<span class="book-name">易</span>：旅即次。<br/>
　　<span class="book-name">楚辭</span>宋玉<span class="book-name">大招</span>：南有炎火千里，蝮蛇蜒只。　<span class="book-name">大人賦</span>：掉指橋以偃蹇。張揖曰：偃蹇，委曲貌。<br/>
　　沈約詩：空床寄盃酒。　鄒陽書：暗投之於路。<br/>
　　<span class="book-name">法言</span>：正服明燭。<br/>
　　鮑照詩：去鄉三十載，復得還舊丘。此舊丘指洛陽。</small><br/>
　　開襟仰内弟<small about="#mwt342" typeof="mw:Transclusion">一作第，非</small>，執熱露白頭。束帶負芒刺，接居成阻修。何當清霜飛，會子臨江樓。載聞大<span class="book-name">易</span>義，諷詠<small about="#mwt343" typeof="mw:Transclusion">一作興</small>詩家流。<br/>
　　<small about="#mwt344" typeof="mw:Transclusion">此述念崔之意。　畏熱不能過訪，欲俟之秋深。「接居成阻修」，即所謂寸步難相就也。<br/>
　　王粲<span class="book-name">登樓賦</span>：向北風而開襟。　<span class="book-name">白帖</span>：舅之子為内兄弟，陸厥有「答内兄顧希叔」詩。<br/>
　　陶潜詩：束帶候雞鳴。　<span class="book-name">霍光傳</span>：如芒刺在背。<br/>
　　向秀<span class="book-name">思舊賦序</span>：居止接近。　張載詩：欲往從之路阻修。<br/>
　　<span class="book-name">魏都賦</span>：覽大<span class="book-name">易</span>與<span class="book-name">春秋</span>。<span class="book-name">齊書</span>：陸澄讀<span class="book-name">易</span>，三年不能解其義。<br/>
　　<span class="book-name">顏氏家訓</span>：諷詠詞賦。　楊修曰：今之頌賦，古詩之流。</small><br/>
　　蘊<small about="#mwt345" typeof="mw:Transclusion">當作醞</small>藉異時輩，檢身非苟求。皇皇使<small about="#mwt346" typeof="mw:Transclusion">去聲</small>臣體，信是德業優。楚材擇杞梓，漢苑歸驊騮。短章達我心，理為<small about="#mwt347" typeof="mw:Transclusion">去聲，一作待</small>識者籌。<br/>
　　<small about="#mwt348" typeof="mw:Transclusion">末述簡崔之意。評事賢而奉使，故贈詩以談心。　楚材，喻崔使夔。漢苑，喻崔回京。　此章前二段各六句，後二段各八句。<br/>
　　束晳<span class="book-name">讀書賦</span>：優游蘊藉。　<span class="book-name">晉書·周顗傳</span>：時輩親狎，莫能褻也。<br/>
　　<span class="book-name">商書</span>：檢身如不及。<br/>
　　<span class="book-name">詩</span>：皇皇者華。<span class="book-name">序</span>：皇華，勞使臣也。　<span class="book-name">唐書</span>：評事，掌出使推按。<br/>
　　<span class="book-name">左傳</span>：晉卿不如楚，其大夫則賢，皆卿材也。如杞梓皮革，自楚往也，維楚有材，晉實用之。<br/>
　　驊騮歸漢，暗用武帝得天馬。<br/>
　　孔融書：附此短章，聊申我心素。<br/>
　　識者，指崔。</small><br/>
　　<span id="xin_xing" about="#mwt350" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#xin_xing" class="mw-selflink-fragment">信行<small about="#mwt351" typeof="mw:Transclusion">去聲</small>遠修水筒</a></span><small about="#mwt352" typeof="mw:Transclusion">原注：引泉筒。</small><br/>
　　<small typeof="mw:Transclusion">鶴注：以<span class="book-name">課伐木序</span>證之，當是大曆元年在夔州作。　師氏曰：姓譜有姓信者，公<span class="book-name">伐木</span>詩序有隸人信行。</small><br/>
　　汝性不茹葷，清浄僕夫内。秉心識本<small about="#mwt353" typeof="mw:Transclusion">一作根</small>源，於事少凝滯。<br/>
　　<small about="#mwt354" typeof="mw:Transclusion">首敘信行為人。　<span class="book-name">杜臆</span>：清浄而心識本源，恭謹而事少疑滯，士人有此，亦佳士矣，公以此觀僮僕，何等深心。<br/>
　　<span class="book-name">莊子</span>：顏子不飲酒，不茹葷。<br/>
　　<span class="book-name">漢書·揚雄傳</span>：爰清靜，作符命。　<span class="book-name">詩</span>：召彼僕夫。<br/>
　　又：秉心塞淵。　<span class="book-name">史記</span>：秦碑：本原事迹。<br/>
　　<span class="book-name">屈原傳</span>：聖人不凝滯於物，而能與世推移。<span class="book-name">晉陽秋</span>：劉輿事無凝滯。</small><br/>
　　雲端水筒坼，林表山石碎。觸熱藉子修，通流與廚會。往來四十里，荒險崖谷大。<br/>
　　<small about="#mwt355" typeof="mw:Transclusion">此記修筒之事。　石碎，故筒拆。冒險遠修，用力勤矣。<br/>
　　鮑照詩：雲端楚山見，林表吴岫微。<br/>
　　<span class="book-name">淮南子</span>：江淮通流。</small><br/>
　　日曛驚未餐<small about="#mwt356" typeof="mw:Transclusion">一作食</small>，貌赤愧相對。浮瓜供老病，裂餅嘗所愛。於斯答恭謹，足以殊殿<small about="#mwt358" typeof="mw:Transclusion">丁甸切</small>最。<br/>
　　<small about="#mwt359" typeof="mw:Transclusion">此憫信行之勞。　驚而且愧，公之仁心懇至也。裂餅分嘗，公之一體待物也。<br/>
　　<span class="book-name">杜臆</span>：嘗所愛，謂分嘗所愛之餅。　盧注：<span class="book-name">後周·王羆傳</span>：乃裂薄餅緣。舊引<span class="name">何曾</span><span title="晉書·卷三十三·列傳第三·何曾傳：
然性奢豪，務在華侈。帷帳車服，窮極綺麗，廚膳滋味過王者。每燕見，不食太官所設，帝輒命取其食。蒸餅上不坼作十字不食。食日萬錢，猶曰無下箸處。" class="source">餅裂十字文</span>，不合。<br/>
　　<span class="book-name">前漢·蕭何傳</span>：年老素恭謹。又<span class="book-name">萬石君傳</span>：恭謹無與比。<br/>
　　<span class="book-name">漢書注</span>：上功曰最，下功曰殿。</small><br/>
　　詎要<small about="#mwt360" typeof="mw:Transclusion">平聲</small>方士符，何假將軍佩<small about="#mwt361" typeof="mw:Transclusion">高麗本作佩，黃生作拜，舊作蓋</small>。行<small about="#mwt362" typeof="mw:Transclusion">去聲</small>諸直如筆，用意崎嶇外。<br/>
　　<small about="#mwt363" typeof="mw:Transclusion">末因得水而贊其能。　引泉如是，亦何須符佩之奇乎，即此直性之人，意無崎嶇，遂能力任勤勞，而通流遠注矣。此章首尾各四句，中二段各六句。<br/>
　　<span class="book-name">史記·秦本紀</span>：方士欲鍊以求奇藥。　<span class="book-name">神仙傳</span>：葛玄取一符投水中，能使逆流而上。又<span class="book-name">汝南先賢傳</span>：葛玄與吴大帝坐樓上，見作請雨土人，即書符著廟社中，須臾大雨淹注，平地水尺餘。何雲曰：<span class="book-name">真誥</span>有制虎豹符、方士符，蓋用此。<span class="book-name">示獠奴阿段</span>詩云「怪爾常穿虎豹群」，此可證也。<br/>
　　朱注：<span class="book-name">古今注</span>：曲蓋，太公所作，武王伐紂，大風折蓋，太公因折蓋之形，而為曲蓋焉。戰國嘗以賜將軍。此言信行觸熱入山，不假張蓋也。　錢箋：趙次公引<span class="book-name">東觀漢記</span>：李貳師將軍拔佩刀刺山而泉飛出。但無「蓋」字。高麗刻本草堂詩作「佩」，較「蓋」字為穩。黃生注：後漢耿恭居圍城中，穿井十五丈，不得水，乃整衣拜井，井泉奔出。杜用此字「蓋」當作「拜」，乃聲近而訛也。<br/>
　　行諸，猶云行乎，呼其名也。袁淑詩：「信行直如弦」，隸人取名本此。　定功曰：後魏古弼，太武嘉其直而有用，賜名曰弼。以其頭尖，時人呼為筆公。<span class="book-name">晉書</span>：周處為中丞，正繩直筆。<br/>
　　<span class="book-name">吴越春秋</span>：民去崎嶇，歸於中國。<span class="book-name">前漢·陸賈傳</span>：崎嶇山海間。</small><br/>
　　<small about="#mwt364" typeof="mw:Transclusion">申涵光曰：「日曛驚未餐，貌赤愧相對」，體恤下情如是，真仁者之用心。陶公云：「此亦人子也，可善遇之。」兩賢一轍。</small><br/>
　　<span id="cui_zong_wen_shu_ji_zha" about="#mwt365" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#cui_zong_wen_shu_ji_zha" class="mw-selflink-fragment">催宗文樹雞栅</a></span><br/>
　　<small about="#mwt366" typeof="mw:Transclusion">鶴注：詩云「山腰宅」，即前客堂也，當是大曆元年作。</small><br/>
　　吾衰怯行邁，旅次展崩迫。愈風傳烏雞，秋卵方漫喫。自春生成者，隨母向百翮。驅趁<small about="#mwt367" typeof="mw:Transclusion">丑慎切</small>制不禁，喧呼山腰宅。踏藉盤案翻<small about="#mwt368" typeof="mw:Transclusion">此句舊在塞蹊上</small>，終日憎赤幘。<br/>
　　<small about="#mwt369" typeof="mw:Transclusion">首明樹栅之由。趙注：春卵可抱育，故秋卵方克食也。　百翮，連母五十頭。驅趁，謂驅去仍來，雖制之亦不能禁。　此處舊本顛錯，<span class="book-name">杜臆</span>謂當再整，今上下互調，語意便明。<br/>
　　<span class="book-name">詩</span>：行邁靡靡。<br/>
　　展崩迫，言迫促少休。任昉表：無任崩迫之情。<br/>
　　<span class="book-name">本草</span>：烏䳄雞，治風濕痳痺。<br/>
　　張衡<span class="book-name">南都賦</span>：春卵夏筍。<br/>
　　庾信<span class="book-name">枯樹賦</span>：頓山腰而半折。<br/>
　　干寶<span class="book-name">搜神記</span>：安陽城南有亭，一書生明術數，入亭宿，夜半有赤幘者來，或問曰：「向赤幘者誰」，答曰：「西舍老雄雞也」。</small><br/>
　　課奴殺青竹<small about="#mwt370" typeof="mw:Transclusion">此句舊在終日上</small>，塞<small about="#mwt371" typeof="mw:Transclusion">先則切</small>蹊使之隔。牆東有隙<small about="#mwt372" typeof="mw:Transclusion">晉作閒散</small>地，可以樹高栅。織籠曹其内，令<small about="#mwt373" typeof="mw:Transclusion">平聲</small>入不得擲。稀間苦<small about="#mwt374" typeof="mw:Transclusion">一作可</small>突過，觜距<small about="#mwt375" typeof="mw:Transclusion">一作爪</small>還汙<small about="#mwt376" typeof="mw:Transclusion">去聲</small>席。<br/>
　　<small about="#mwt377" typeof="mw:Transclusion">此記樹栅之事。　樹栅織籠，奴僕之責，課督之者，則宗文也。　曹，群處也。擲，抛走也。稀間，柵間有稀隙，則雞可突出，而席仍霑汙矣。<br/>
　　殺青竹，洙曰：楚人以火炙竹，去其汗，令耐久也。<br/>
　　<span class="book-name">月令</span>：塞徯徑。<br/>
　　<span class="book-name">漢書·逸民傳</span>：避世牆東王君公。　<span class="book-name">左傳</span>：宋鄭之間，有隙地焉。<br/>
　　<span class="book-name">梁書</span>：樹木為柵。<br/>
　　<span class="book-name">上林賦</span>：捷垂條，掉希間。<br/>
　　張華<span class="book-name">鷦鷯賦</span>：鵰鶡介其觜距。</small><br/>
　　避熱時來<small about="#mwt378" typeof="mw:Transclusion">晉作未</small>歸，問兒所為跡<small about="#mwt379" typeof="mw:Transclusion">二句舊在高柵下，依<span class="book-name">杜臆</span>改正</small>。我寬螻蟻遭，彼免狐貉厄。應<small about="#mwt380" typeof="mw:Transclusion">平聲</small>宜各長<small about="#mwt381" typeof="mw:Transclusion">子兩切</small>幼，自此均勍敵。籠栅念有修，近身見<small about="#mwt382" typeof="mw:Transclusion">一作知</small>損益。明明領處<small about="#mwt383" typeof="mw:Transclusion">上聲</small>分<small about="#mwt384" typeof="mw:Transclusion">音問</small>，一一當剖析。<br/>
　　<small about="#mwt385" typeof="mw:Transclusion">此面命宗文之語。　我寬四句，宗文答詞。籠栅四句，公復申囑。　有栅，則雞不啄蟻。有籠，則狐不噬雞。且各領長幼，均敵不争，所以區分諸籠者，又悉矣。損益，查籠栅之不齊。剖析，别雞群之異黨。<br/>
　　<span class="book-name">齊民要術</span>：雞棲宜椓地為籠，内著棧，安穏易肥，又免狐狸之患。　<span class="book-name">詩</span>：取彼狐貉。<br/>
　　<span class="book-name">左傳</span>：勍敵之人，隘而不利。<br/>
　　<span class="book-name">易</span>：近取諸身。　<span class="book-name">法言</span>：應時而造者，損益可知也。<br/>
　　傅咸樂府：明明總天機。　<span class="book-name">晉書</span>：謝安謂桓冲曰：朝廷處分已定矣。<br/>
　　<span class="book-name">韓非子</span>：一一而聽之。　<span class="book-name">魏志</span>：管公明剖析玄旨。</small><br/>
　　不昧風雨晨，亂離減憂慼。其流則凡鳥，其氣心匪石。倚賴窮歲晏，撥煩及<small about="#mwt386" typeof="mw:Transclusion">一作去</small>冰釋。未似尸鄉翁，拘留蓋阡陌。<br/>
　　<small about="#mwt387" typeof="mw:Transclusion">此豫計栅成後事。平時聽雞減憂，藉以自寬。歲終賴雞充用，兼慰宗文也。末二作自哂語。　不昧，謂鳴不失期。匪石，言司晨有信。撥煩，無喧呼煩惱也。拘留，應怯行邁。阡陌，應牆東地。黃生曰：詩本瑣細，結見大家數。　此章十句者兩段，八句者兩段。<br/>
　　<span class="book-name">詩</span>：風雨如晦，雞鳴不已。<span class="book-name">小序</span>：言亂世則思君子。<br/>
　　凡鳥，謂家禽。朱浮書：褻之者以為園囿之凡鳥，外廏之下乘。<br/>
　　<span class="book-name">詩</span>：我心匪石，不可轉也。<br/>
　　窮歲晏，謂貧窮歲暮。<br/>
　　<span class="book-name">後漢·胡廣傳</span>：才略深茂，堪能撥煩。　<span class="book-name">莊子</span>：渙若冰將釋。<br/>
　　<span class="book-name">列仙傳</span>：祝雞翁，居尸鄉北山下，養雞百餘年，雞至千頭，皆立名字，欲引，呼名，皆依呼而至。後昇吴山，莫知所在。<br/>
　　<span class="book-name">楚辭序</span>：拘留不遣。</small><br/>
　　<small about="#mwt388" typeof="mw:Transclusion">盧元昌曰：雞栅本一瑣事，杜公說來，便見仁至義盡之意。念其生成，春卵不食，仁也。人禽有别，驅諸栅籠，義也。螻蟻可全，狐狸亦免，義中之仁。長幼不混，勍敵亦均，仁中之義。於課栅一事，直抉至理如許，可謂善朂其子矣。</small><br/>
　　<span id="yi_hua" about="#mwt389" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yi_hua" class="mw-selflink-fragment">貽華<small about="#mwt390" typeof="mw:Transclusion">去聲</small>陽柳少<small about="#mwt391" typeof="mw:Transclusion">去聲</small>府</a></span><br/>
　　<small about="#mwt392" typeof="mw:Transclusion">鶴注：此當是大曆元年在夔州作。　<span class="book-name">唐書</span>：華陽縣屬成都府，<span class="date" title="643年">貞觀十七年</span>析成都縣置。</small><br/>
　　繫<small about="#mwt394" typeof="mw:Transclusion">音計</small>馬喬木間，問人野寺門。柳侯披衣笑<small about="#mwt395" typeof="mw:Transclusion">晉作嘯</small>，見我顏色温。並坐石堂下<small about="#mwt396" typeof="mw:Transclusion">一作石下堂，一作堂下石</small>，俛視大江奔。火雲洗月露，絕壁上<small about="#mwt397" typeof="mw:Transclusion">上聲</small>朝暾。<br/>
　　<small about="#mwt398" typeof="mw:Transclusion">敘曉訪少府。少府寓居寺中，故繫馬問之。月下之露，洗出火雲。朝起之暾，上於絕壁。此言夏時早景，句法倒裝。<br/>
　　陶潛詩：相思則披衣，言笑無厭時。<br/>
　　火雲，朝霞也。盧思道<span class="book-name">納涼賦</span>：火雲赫而四舉。謝瞻詩：月露皓已盈。東坡詩：「火雲勢方壯，未受月露洗」，本此。<br/>
　　謝靈運詩：晨策尋絕壁。<span class="book-name">楚辭</span>：暾將出兮東方。注：日始出東方，其容暾暾然盛也。謝靈運詩：晚見朝日暾。</small><br/>
　　自非曉相訪，觸熱生病根。南方六七月，出入異中原。老少<small about="#mwt399" typeof="mw:Transclusion">去聲</small>多暍<small about="#mwt400" typeof="mw:Transclusion">於歇切</small>死，汗踰水漿翻。俊才得之子，筋力不辭煩。<br/>
　　<small about="#mwt401" typeof="mw:Transclusion">此言曉訪之故。不耐觸熱，固須早行，況少府才俊，尤宜亟候也。<br/>
　　晉程曉詩：可憐褦襶子，觸熱到人家。<br/>
　　<span class="book-name">漢紀</span>：<span class="date" title="前107年">元封四年</span>夏，大旱，民多暍死。暍，傷暑也。<br/>
　　<span class="book-name">世說</span>：魏文帝問鍾毓面何以汗，對曰：兢兢皇皇，汗出如漿。<br/>
　　<span class="book-name">後漢·馬融傳</span>：美辭貌，有俊才。　<span class="book-name">詩</span>：彼其之子。</small><br/>
　　指揮當世事，語及戎馬存。涕淚<small about="#mwt402" typeof="mw:Transclusion">一云流涕</small>濺衣<small about="#mwt403" typeof="mw:Transclusion">一作我</small>裳，悲風排帝閽。鬱陶抱長策，義仗知者論<small about="#mwt404" typeof="mw:Transclusion">平聲</small>。吾衰卧江漢，但愧識璵璠。文章一小技，於道未為尊。起予幸斑白，因是託子孫。<br/>
　　<small about="#mwt405" typeof="mw:Transclusion">此敘少府肝胆議論。　有少府長策，足以匡濟當時，則己之文章末技，何關大道乎，故有起予之歎，且服其意氣過人，并欲以子孫託之。<br/>
　　張衡賦：叫帝閽使闢。<br/>
　　<span class="book-name">書</span>：鬱陶乎予心。　<span class="book-name">過秦論</span>：振長策而御宇内。<br/>
　　<span class="book-name">家語</span>：美哉璵璠，遠而望之奐若也。<br/>
　　柳必推贊公之詩文，故自謙云，文章特小技耳。他日又云「文章千古事」，方是實語。　<span class="book-name">後漢·楊賜傳</span>：造作賦說，以蟲篆小伎，見寵於時。揚雄曰：雕蟲小技，壯夫不為。<br/>
　　<span title="論語·八佾：子夏問曰：「『巧笑倩兮，美目盼兮，素以為絢兮。』何謂也」，子曰：「繪事後素。」曰：「禮後乎」，子曰：「起予者商也，始可與言詩已矣。」" class="source">起予</span>，出<span class="book-name">論語</span>。　<span title="孟子·梁惠王上：謹庠序之教，申之以孝悌之義，頒白者不負戴於道路矣。" class="source">斑白</span>，出<span class="book-name">孟子</span>。<br/>
　　<span class="book-name">世說</span>：曹公少時見橋玄，玄謂曰：吾老矣，當以子孫相累。</small><br/>
　　俱客古信州，結廬依毁垣。相去四五里，徑微山葉繁。時危挹佳士，況免軍旅喧。醉從趙女舞，歌鼓秦人盆。子壯顧我傷，我驩兼淚痕。餘生如過鳥，故里今空村。<br/>
　　<small about="#mwt406" typeof="mw:Transclusion">此自敘客夔景況。　成都有崔旰之亂，而夔州免於軍旅，故得以歌舞驩宴，但思餘生無幾，而故里難尋，故不覺相對淚下耳。　<span class="book-name">杜臆</span>：「我歡兼涙痕」，此真情苦語。　此章前二段各八句，後二段各十二句。<br/>
　　朱注：夔州，本梁信州，隋為巴東郡，<span class="date" title="618年">武德元年</span>改信州，二年又改夔州。<span class="book-name">新書</span>：避皇外祖獨孤信諱，改夔州。<br/>
　　陶潜詩：結廬在人境。<br/>
　　<span class="book-name">吴越春秋</span>：越王曰：寡人冀得免於軍旅之憂。<br/>
　　李斯書：隨俗雅化，佳冶窈窕，趙女不立於側也。夫擊甕叩缶，彈箏拊髀，而歌呼鳴鳴，快耳目者，真秦之聲也。　揚惲書：家本秦也，能為秦聲，婦趙女，雅善鼓瑟，酒後耳熱，仰天拊缶而歌烏烏。　<span class="book-name">莊子</span>：鼓盆而歌。<br/>
　　<span class="book-name">詩</span>：顧我則笑。<br/>
　　梁簡文帝詩：淚痕未燥詎終朝。<br/>
　　張協詩：人生瀛海内，忽如鳥過目。</small><br/>
　　<span id="qi_yue_san_ri_ting_wu" about="#mwt389" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yi_hua" class="mw-selflink-fragment">七月三日亭午已後校熱退晚加小涼穏睡有詩因論壯年樂<small about="#mwt408" typeof="mw:Transclusion">音洛</small>事戲呈元二十一曹長</a></span><small about="#mwt409" typeof="mw:Transclusion">子丈切</small><br/>
　　<small typeof="mw:Transclusion">鶴注：當是大曆元年初至夔州作，故云「衰年旅炎方」。　史言是年春旱，至六月始雨，觀詩云「徂暑終衰歇」，則知夔州六月尚無雨也。七月三日，蓋立秋之日，凡公詩記日者，皆指節候言。</small><br/>
　　今茲商用事，餘熱亦已末。衰年旅炎方，生意從此活。亭午減汗流，比<small about="#mwt410" typeof="mw:Transclusion">音皮，一作北</small>鄰耐人聒。晚風爽烏匼<small about="#mwt411" typeof="mw:Transclusion">遏合切</small>，筋力蘇摧折。<br/>
　　<small about="#mwt412" typeof="mw:Transclusion">從初秋敘起。　五六，言亭午熱退，承餘熱句。七八，言晚加小涼，承生意句。<br/>
　　<span class="book-name">孟子</span>：今兹未能。<span class="book-name">月令</span>：孟秋之月，其音商，律中夷則。　<span class="book-name">前漢·五行志</span>：尊卦用事。<br/>
　　已末，已盡也。<br/>
　　<span class="book-name">莊子</span>：待決西江之水而活汝。<br/>
　　<span class="book-name">天台山賦</span>：羲和亭午。<br/>
　　比鄰，見二卷。<br/>
　　薛夢符曰：烏匼，烏巾也。趙曰：今有匼頂巾之語。吴若本注：魏武擬古皮弁，裁縑帛以為㡊，以色别貴賤。晉咸和中制：尚書八座丞郎、門下三省，皆白㡊。二宮直官，烏紗㡊。作帢，音恰，苦協切。字書無匼字。朱注：<span class="book-name">博物志</span>：魏武作白帢。<span class="book-name">禮部韻略</span>：帢，帽也，亦作㡊，士服，狀如弁，缺四角。至匼字，古人多用之，如鮑照詩「銀屏匼匝」，公詩「馬頭金匼匝」。<span class="book-name">唐書</span>：楊再思阿匼取容，盧杞諂諛阿匼，皆不以言巾。洪駒父謂烏匼，不舒貌，此臆說耳。<br/>
　　吴均詩：不為君所惜，摧折尚何言。</small><br/>
　　閉目踰十旬，大江不止渴。退藏恨雨師，健步聞<small about="#mwt413" typeof="mw:Transclusion">一作供</small>旱魃。園蔬抱金玉，無以供採掇。密雲雖聚散，徂暑終<small about="#mwt414" typeof="mw:Transclusion">一作經</small>衰歇。<br/>
　　<small about="#mwt415" typeof="mw:Transclusion">此申言旱虐難堪，承上餘熱來。　退藏，雨師不來。健步，旱魃疾行。抱金玉，貴如金玉也。終衰歇，終夏無雨也。<br/>
　　謝靈運詩：我勞盈十旬。<br/>
　　<span class="book-name">易</span>：退藏於密。<span class="book-name">大人賦</span>：誅風伯，刑雨師。<br/>
　　<span class="book-name">山海經</span>：黃帝攻蚩尤於冀州之野，蚩尤請風伯雨師，縱大風雨，帝下天女曰魃，雨止，遂殺蚩尤。魃不得上，所居不雨。<span class="book-name">神異經</span>：南方有人，長二三尺，裸身而目在頂上，走行如風，名曰𪕰，俗曰旱魃，所見之國，大旱，赤地千里。<br/>
　　庾信詩：拂雲就園蔬。　<span class="book-name">洛陽伽藍記</span>：玉蕊金莖。<br/>
　　<span class="book-name">詩</span>：薄言采之，薄言掇之。<br/>
　　<span class="book-name">易</span>：密雲不雨。<br/>
　　<span class="book-name">詩</span>：六月徂暑。</small><br/>
　　前聖眘<small about="#mwt416" typeof="mw:Transclusion">古慎字</small>焚巫，武王親救暍<small about="#mwt417" typeof="mw:Transclusion">於歇切</small>。陰陽相主客，時序遞回斡<small about="#mwt418" typeof="mw:Transclusion">烏括切</small>。灑落惟清秋，昏霾一空闊。蕭蕭紫塞雁，南向欲行<small about="#mwt419" typeof="mw:Transclusion">音杭</small>列。<br/>
　　<small about="#mwt420" typeof="mw:Transclusion">此預道秋涼節候，承上晚風來。陰陽進退，時序迭有轉移，古人不焚巫而惟救暍，正有見於此耳。今秋雁南飛，喜時候之不爽矣。<br/>
　　臧文仲當時有聖人之名，故云前聖。其諫止焚巫事，見前。<br/>
　　<span class="book-name">帝王世紀</span>：武王自孟津還，及於周，見暍人，王自左擁而右扇之。<br/>
　　古諺：越阡度陌，互為主客。<br/>
　　謝惠連<span class="book-name">七夕</span>詩：傾河易回斡。<br/>
　　潘岳賦：庭樹摵以灑落。<br/>
　　<span class="book-name">古今注</span>：秦築長城，土色皆紫。</small><br/>
　　欻思紅顏日，霜露凍階闥。胡馬挾雕弓，鳴弦不虚發。長鈚<small about="#mwt422" typeof="mw:Transclusion">音批</small>逐狡兔，突羽當滿月。惆悵白頭吟，蕭條遊俠窟。<br/>
　　<small about="#mwt424" typeof="mw:Transclusion">此追論壯年樂事，亦從秋景想出。　上六，思昔。下二，傷今。　盧注：此即<span class="book-name">壯遊</span>詩中「放蕩齊趙間，裘馬頗清狂」、「呼鷹皂櫪林，逐獸雲雪岡」事也。<br/>
　　庾信詩：紅顏無復多。<br/>
　　<span class="book-name">子虚賦</span>：左烏號之雕弓。<br/>
　　<span class="book-name">上林賦</span>：弦不虚發。<br/>
　　<span class="book-name">廣韻</span>：鈚，箭也。<span class="book-name">通俗文</span>：骨鏃曰骲，鐵鏃曰鏑，鳴箭曰骹，靃葉曰鈚，皆古制。<br/>
　　趙曰：突羽，其羽奔突而疾也。　劉孝威賦：彎弓滿月之勢。<br/>
　　楚辭：惆悵兮私自憐。　卓文君有<span class="book-name">白頭吟</span>。<br/>
　　郭璞詩：京華遊俠窟。</small><br/>
　　臨軒望山閣，縹緲安可越。高人鍊丹砂，未念將朽骨。少<small about="#mwt425" typeof="mw:Transclusion">去聲</small>壯跡頗疏，歡樂<small about="#mwt426" typeof="mw:Transclusion">音洛</small>曾<small about="#mwt427" typeof="mw:Transclusion">音層</small>倏忽。杖藜風塵際，老醜難剪拂。吾子得神仙，本是池中物。賤夫美一睡，煩促嬰詞筆。<br/>
　　<small about="#mwt428" typeof="mw:Transclusion">此結出呈元之意。　上四，稱元。中四，自敘。下四，賓主並收。　<span class="book-name">杜臆</span>：<span class="name">曹長</span>喜燒煉，故末以此戲之，謂其雖得仙術，未能羽化，猶是池中物。而己之善睡，不減於仙遊。方云修真者戒睡，故云戲呈。　此章前四段各八句，末段十二句收。<br/>
　　跡頗疏，言蹤跡疏放。向秀<span class="book-name">思舊賦序</span>：嵇意遠而疏。<br/>
　　蔡琰<span class="book-name">笳曲</span>：不得歡樂兮，當我之盛年。又：人生倏忽兮，如白駒之過隙。<br/>
　　<span class="book-name">莊子</span>：原憲杖藜而應門。<br/>
　　劉孝標<span class="book-name">絕交論</span>：剪拂使長鳴。<br/>
　　<span class="book-name">吴志</span>：周瑜曰：蛟龍得雲雨，終非池中物。<br/>
　　<span class="book-name">續仙傳</span>：夏侯隱登山渡水，亦閉目美睡，人同行，聞其鼾聲而不蹉跌，人稱睡仙。<br/>
　　張華詩：煩促每有餘。</small><br/>
　　<span id="qian_niu_zhi_nu" about="#mwt429" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#qian_niu_zhi_nu" class="mw-selflink-fragment">牽牛織女</a></span><br/>
　　<small about="#mwt430" typeof="mw:Transclusion">鶴注：當是公初至夔時，因所見而賦之，依梁氏編在大曆元年。</small><br/>
　　牽牛出河西，織女處<small about="#mwt432" typeof="mw:Transclusion">上聲</small>其東。萬古永相望，七夕誰見同。神光<small about="#mwt433" typeof="mw:Transclusion">一作仙</small>竟<small about="#mwt434" typeof="mw:Transclusion">一作意</small>難候，此事終蒙朧。颯然精靈<small about="#mwt436" typeof="mw:Transclusion">魯訔作爽</small>合，何必秋遂逢<small about="#mwt437" typeof="mw:Transclusion">他本作通</small>。<br/>
　　<small typeof="mw:Transclusion">首言牛女會合，出於俗傳之妄。　朱注：牛女會合，自漢人已有其說，吴均<span class="book-name">齊諧</span>又譔桂陽成武丁事以實之，世俗多為所惑，公故力闢其誣。<br/>
　　<span class="book-name">齊諧記</span>：桂陽成武丁，有仙道，忽謂弟曰：「七月七日，織女當渡河，吾向已被召」，弟曰：「何事織女渡河」，曰：「暫詣牽牛」。　<span class="book-name">爾雅</span>：河鼓謂之牽牛。<span class="book-name">晉書</span>：織女二星，在天紀東端，天女也，主果蓏絲帛珍寶。陸機詩：牽牛西北迴，織女東南顧。<br/>
　　周處<span class="book-name">風土記</span>：七月七日夜，灑掃於庭，露施几筵，設酒脯時果，散香粉於筵上，以祀河鼓織女，言此二星辰當會。少年守夜者，咸懷私願，或云見天漢中奕奕正白氣，有光曜五色，以此為徵，便拜而乞願。<br/>
　　<span class="book-name">漢武帝紀</span>：祭后土，神光三燭。<br/>
　　支遁詩：䑃朧望幽人。宋玉<span class="book-name">風賦</span>：有風颯然而至。<br/>
　　夏侯湛<span class="book-name">東方朔像贊</span>：精靈永職。</small><br/>
　　亭亭新粧立，龍駕具層空<small about="#mwt439" typeof="mw:Transclusion">一作穹</small>。世人亦為<small about="#mwt440" typeof="mw:Transclusion">去聲</small>爾，祈請走<small about="#mwt441" typeof="mw:Transclusion">去聲</small>兒童。稱<small about="#mwt442" typeof="mw:Transclusion">去聲</small>家隨豐儉，白屋達公宮。膳夫翊堂殿，鳴玉凄房櫳。曝衣遍天下，曳月揚微風。蛛絲小人態，曲綴<small about="#mwt443" typeof="mw:Transclusion">一作掇</small>瓜果中。初筵裛重露，日出甘所終<small about="#mwt445" typeof="mw:Transclusion">一作從</small>。<br/>
　　<small typeof="mw:Transclusion">此見七夕祈請，乃世俗之好事。新粧龍駕，想望織女也。稱家句，言貧富皆然。白屋句，言朝野皆然。膳夫鳴玉，言貴賤皆然。曝衣瓜果，引證七夕事。裛露照日，謂終夜虔祀。<br/>
　　<span class="book-name">杜臆</span>：亭亭二句，指織女，乃俗論如此。<span class="book-name">世說</span>：亭亭玉立。　庾信<span class="book-name">七夕賦</span>：嫌朝粧之半故，憐晚拭之全新。<br/>
　　謝朓<span class="book-name">七夕賦</span>：回龍駕之容裔。<br/>
　　<span class="book-name">記</span>：稱家之有無。<br/>
　　<span class="book-name">說苑</span>：窮巷白屋。白屋，茅屋也。　綖注：明皇貴妃，七夕長生殿有感牛女事，知當時宮中有此俗矣。　<span class="book-name">左傳</span>：有守於公宮。<br/>
　　<span class="book-name">西京賦</span>：膳夫馳騎。注：宰夫也。　<span class="book-name">嵇康傳</span>：鳴玉殿省。<br/>
　　庾信<span class="book-name">七夕賦</span>：此時併捨房櫳，共往庭中。凄房櫳，言室内一空。<br/>
　　<span class="book-name">西京雜記</span>：太液池西，有漢武曝衣樓，七夕出后衣，曝於樓上。崔寔<span class="book-name">四民月令</span>：七月七夕，曝經書及衣裳。<br/>
　　謝荘賦：曳雲表之素月。　李德林詩：微風動羅帶。<br/>
　　<span class="book-name">荆楚歲時記</span>：七夕，人家婦女結綵縷，穿七孔針，陳瓜果於庭中以乞巧，有蟢子網於瓜上者，則以為得巧。<br/>
　　<span class="book-name">詩</span>：賓之初筵。　陶潜詩：裛露掇其英。<br/>
　　<span class="book-name">莊子</span>：日出而作。</small><br/>
　　嗟汝未嫁女，秉心鬱忡忡。防身動如律，竭力機杼中。雖無舅姑<small about="#mwt446" typeof="mw:Transclusion">一作姑舅</small>事，敢昧織作功。明明君臣契，咫尺或未容。義無棄禮法，恩始夫婦恭。小大有佳期，戒之在至公。方圓苟齟<small about="#mwt447" typeof="mw:Transclusion">壯五切</small>齬<small about="#mwt448" typeof="mw:Transclusion">偶許切</small>，丈夫多英雄<small about="#mwt449" typeof="mw:Transclusion">一云勿替丈夫雄</small>。<br/>
　　<small typeof="mw:Transclusion">此因織女而及夫婦，見人情不可以苟合。　女子待嫁，未免憂心忡忡，但以禮律身，唯勤事織作而已。蓋夫婦之道，通於君臣，臣一失節，則君將不容矣，婦一失身，則夫將見絕矣。故知大而仕進，小而婚配，皆當出於至公也。　牛女渡河，說既荒唐，舊俗乞巧，願涉私情，故以夫婦人倫之道，諷論世人。君臣句，特比語耳。　此章八句起，後兩段各十四句。<br/>
　　<span class="book-name">詩</span>：憂心忡忡。<br/>
　　陳琳檄文：如律令。李善注：文書下如律令，言當履繩墨，動不失律令也。<br/>
　　古詩：扎扎弄機杼。<br/>
　　<span class="book-name">記</span>：逮事舅姑。無舅姑，未嫁夫也。<br/>
　　劉伶<span class="book-name">洒德頌</span>：陳設禮法。<br/>
　　<span class="book-name">内則</span>：禮始於謹夫婦。<br/>
　　<span class="book-name">楚辭</span>：與佳期兮夕張。<br/>
　　<span class="book-name">論語</span>：戒之在色。<br/>
　　<span class="book-name">九辯</span>：圓鑿而方枘兮，吾固知其齟齬而難入。<br/>
　　孔融書：盛孝章，實丈夫之雄也。</small><br/>
　　<small about="#mwt450" typeof="mw:Transclusion">張綖曰：<span class="book-name">易</span>言物不可以苟合，故借牛女無私會之事，以興男女無苟合之道。又因男女無苟合之道，以比君臣無苟合之義。蓋合必以禮者，女之佳期。進必以正者，士之佳期。如或不在至公，恐英雄丈夫，必不以不令之女而為婦，剛明正大之主，又豈以不令之士而為臣哉。是詩，觸類旁通，高古嚴正，可見古作詩者之意。</small><br/>
　　<small about="#mwt451" typeof="mw:Transclusion">羅大經曰：朱文公嘗病<span class="book-name">女戒</span>鄙淺，欲别集古語成一書，立篇目，曰正静、曰卑弱、曰孝愛、曰和睦、曰儉質、曰寬惠、曰講學。且言如杜詩云「嗟汝未嫁女，秉心鬱忡忡。防身動如律，竭力機杼中」，凡此等句，便可入正静，他皆倣此。嘗以書屬劉静春先生子澄纂輯，迄不能成，公蓋欲以配小學書也。</small><br/>
　　<small about="#mwt452" typeof="mw:Transclusion">洪邁<span class="book-name">容齋隨筆</span>曰：<span class="book-name">洞微志</span>載蘇德哥為徐肇祀其先人，曰：當夜半，鬼宿渡河之後。翟公巽作<span class="book-name">祭儀</span>十卷，云：或祭於昏，或祭於旦，皆非是。當以鬼宿渡河為候，而鬼宿渡河，常在中夜，必使人仰瞻以俟之。予按：天上經星，終古不動，鬼宿隨天西行，春昏見於南，夏晨見於東，秋夜半見於東，冬昏見於東，安有所謂渡河及常在中夜之理。織於昏晨，與鬼宿正相反，其理則同。杜詩云「牛女漫愁思，秋期猶渡河」、「牛女年年渡，何曾風浪生」，梁劉孝儀詩云「欲待黃昏至，含嬌淺渡河」，唐人七夕詩皆有此說，此自是牽俗遣詞之過，故杜老又有詩云「牽牛出河西，織女處其東。萬古永相望，七夕誰見同。神光竟難候，此事終蒙朧」，蓋自洞曉其實非也。</small><br/>
　　<span id="yu-n1932" about="#mwt453" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yu-n1932" class="mw-selflink-fragment">雨</a></span><br/>
　　<small about="#mwt454" typeof="mw:Transclusion">此言旱後得雨，當在「行雲遞崇高」之前，且云「白谷變氣候」，知為夔州作也。舊編前後互錯。</small><br/>
　　峽雲行清曉，煙霧相徘徊。風吹蒼江樹<small about="#mwt456" typeof="mw:Transclusion"><span class="name">朱子</span>改作去，董作澍</small>，雨灑石壁來。<br/>
　　<small about="#mwt457" typeof="mw:Transclusion">此章喜旱後得雨，即下章所云「前雨傷卒暴」也。雲霧先興，風雨並作，此曉時驟雨之勢。<br/>
　　<span class="book-name">漢書</span>：<span class="book-name">天馬歌</span>：神徘徊，若留放。<br/>
　　此乃古詩，作樹字本合，言風先吹樹，而繼以雨來也。　<span class="book-name">朱文公語錄</span>：杜詩最多誤字，如「風吹蒼江樹，雨灑石壁來」，「樹」字無意思，當作「去」，正對「來」字。又如蜀有漏天，以其西極，陰盛常雨，如天之漏也，故云「鼓角漏天東」，後人不曉其義，遂改「漏」為「滿」，似此類極多。董斯張曰：峽中波浪險絕，長風吹江，濤驚沬濺，勢如暴雨之澍。<span class="book-name">洞簫賦</span>：聲磕磕而澍淵。李善云：澍，古注通。</small><br/>
　　凄涼生餘寒，殷殷<small about="#mwt458" typeof="mw:Transclusion">上聲</small>兼出<small about="#mwt459" typeof="mw:Transclusion">一作山</small>雷。白谷變氣候，朱炎安在哉。高鳥濕不下<small about="#mwt461" typeof="mw:Transclusion">去聲</small>，居人門未開。<br/>
　　<small about="#mwt462" typeof="mw:Transclusion">此寫雨中之景。　雨久則寒生，兼雷則雨大，故暑氣乍銷，而人鳥俱寂。<br/>
　　邵注：白谷，巫山之谷。曆法有二十四氣，七十二候。　謝靈運詩：旦昏變氣候。<br/>
　　<span class="book-name">景福殿賦</span>：開<span class="name">建陽</span>則朱炎豔。<br/>
　　鮑照詩：居人掩閨卧。</small><br/>
　　楚宮久已滅，幽珮為<small about="#mwt464" typeof="mw:Transclusion">去聲</small>誰哀。侍臣書王夢，賦有冠<small about="#mwt465" typeof="mw:Transclusion">去聲</small>古才。冥冥翠龍駕，多自巫山臺。<br/>
　　<small about="#mwt466" typeof="mw:Transclusion">此歸功行雨之神。　楚襄久沒，神女更為誰哀乎。彼巫山行雨，特才人託夢，以諷成賦耳，今之乘龍灑雨者，豈真陽臺神力耶。　此章四句起，下二段各六句。<br/>
　　<span class="book-name">神女賦</span>：搖珮飾，鳴玉鸞。<br/>
　　<span class="book-name">陸機傳贊</span>：言論慷慨，冠乎終古。<br/>
　　<span class="book-name">河東賦</span>：乘翠龍而超河兮。師古曰：翠龍，穆天子所乘馬。<br/>
　　胡夏客曰：「多」當讀章移切。<span class="book-name">論語</span>「多見其不知量也」，古音如是。今按：多乃大都之意，恐不必解作祗。<br/>
　　同是咏雨，此章說得奇而空，下章說得正而實。<br/>
　　朱子改「樹」為「去」，言風吹蒼江而去，雨灑石壁而來，去來指風雨。董氏改為「蒼江澍」，卻是說風吹而江澍矣，豈可雲雨灑而壁來乎，猶覺未安。</small><br/>
　　<span id="yu-n1933" about="#mwt453" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yu-n1932" class="mw-selflink-fragment">雨</a></span><br/>
　　<small about="#mwt469" typeof="mw:Transclusion">黃鶴編在雲安作。今按：雲安有<span class="book-name">喜雨</span>詩，言巢燕林花，當是夏時得雨，此云亢陽秋熱，知非雲安矣。且詩又云我圃蒼翠，雲安匆匆，焉得有圃，其為夔州作無疑。　<span class="book-name">杜臆</span>因詩有郊扉、我圃，疑為瀼西所作。今按：<span class="book-name">客堂</span>詩言深山林麓，<span class="book-name">雞栅</span>詩言山腰阡陌，何嘗非郊圃。還依朱本，入在大曆元年。</small><br/>
　　行雲遞崇高，飛雨靄而至。潺潺石間溜，汩汩松上駛。亢陽乘秋熱，百穀皆<small about="#mwt470" typeof="mw:Transclusion">一作亦</small>已棄。皇天德澤降，燋卷有生意。<br/>
　　<small about="#mwt471" typeof="mw:Transclusion">此章言積雨之象，即下文所云「今雨喜容易」也。　上四，雨景。下四，雨澤。　溜在山上，故隔松傳響。潺潺，聲大而遠。汩汩，聲細而近。<br/>
　　宋玉<span class="book-name">高唐賦</span>：朝為行雲。<br/>
　　謝朓詩：朔風吹飛雨。<br/>
　　魏文帝詩：谷水潺潺，落葉翩翩。　謝惠連詩：響出山溜碧。<br/>
　　<span class="book-name">海賦</span>：浤浤汩汩。水聲也。靈運詩：活活夕流駛。<br/>
　　<span class="book-name">洪範五行傳</span>：君持亢陽之節，故旱災應也。<br/>
　　<span class="book-name">易</span>：百穀草木麗乎土。<br/>
　　古詩：皇天布德澤，萬物生光輝。<br/>
　　應璩書：頃者炎旱日更甚，砂礫銷鑠，草木燋卷。王褒詩：摧殘生意餘。</small><br/>
　　前雨傷卒<small about="#mwt474" typeof="mw:Transclusion">倉活切</small>暴，今雨喜容易<small about="#mwt475" typeof="mw:Transclusion">音異</small>。不可無雷霆，間<small about="#mwt476" typeof="mw:Transclusion">去聲</small>作鼓增氣。佳聲達中宵，所望時一致。清霜九月天，髣髴見滯穂。<br/>
　　<small about="#mwt477" typeof="mw:Transclusion">此言久雨須雷，庶秋晴有穫。　上四，望雷。下四，得雷。<br/>
　　<span class="book-name">前漢·師丹傳</span>：卒暴無漸。<br/>
　　<span class="book-name">左傳</span>：一鼓作氣。　<span class="book-name">三國序贊</span>：懦夫增氣。<br/>
　　<span class="book-name">易</span>：一致而百慮。<br/>
　　湛方生<span class="book-name">弔鶴文</span>：負清霜而夜鳴。<br/>
　　<span class="book-name">長門賦</span>：時髣髴以物類兮。　<span class="book-name">詩</span>：彼有遺秉，此有滯穗。</small><br/>
　　郊扉及我私<small about="#mwt479" typeof="mw:Transclusion">一作栽耘</small>，我圃日蒼翠。恨無抱甕力，庶減臨江費。<br/>
　　<small about="#mwt480" typeof="mw:Transclusion">末乃感頌雨德，圃蔬霑潤，則汲水省費矣。　此章前二段各八句，後段四句收。<br/>
　　<span class="book-name">詩</span>：雨我公田，遂及我私。<br/>
　　謝朓詩：蒼翠望寒山。<br/>
　　<span class="book-name">莊子</span>：子貢至漢陰，見一丈人，方為圃畦，鑿隧而入井，抱甕而出灌，搰搰然用力甚多而見功寡。</small><br/>
　　<span id="yu_er_shou" about="#mwt481" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yu_er_shou" class="mw-selflink-fragment">雨二首</a></span><br/>
　　<small about="#mwt482" typeof="mw:Transclusion">此亦夔州所作。首章云巢居，云層臺，次章云倚天石，云長江白，皆係峽中景象</small><br/>
　　青山澹無姿，白露誰能數<small about="#mwt484" typeof="mw:Transclusion">上聲</small>。片片水上雲，蕭蕭沙中雨。<br/>
　　<small about="#mwt486" typeof="mw:Transclusion">此章對雨而念行人也。首言雨中之景。　雲氣蒙，故山常澹。雨濕多，故露難辯。片片，秋雲之狀。蕭蕭，秋雨之聲。<br/>
　　江淹詩：翠澗澹無滋。<br/>
　　邵注：誰能數，暗用佛書雨露皆有頭數之義。</small><br/>
　　殊俗狀巢居，層臺俯<small about="#mwt488" typeof="mw:Transclusion">一作附</small>風渚。佳客適萬里，沉思<small about="#mwt489" typeof="mw:Transclusion">去聲</small>情延佇。掛帆遠色外，驚浪滿吴楚。久陰蛟螭出，寇盜<small about="#mwt490" typeof="mw:Transclusion">一云寇蓋</small>復<small about="#mwt491" typeof="mw:Transclusion">扶又切</small>幾許。<br/>
　　<small about="#mwt492" typeof="mw:Transclusion">下乃對雨之懷。　佳客萬里，乃層臺所遙望者。掛帆以下，又沉思所計慮者。　<span class="book-name">杜臆</span>：佳客，必有所指。　此章上四句，下八句。<br/>
　　<span class="book-name">博物志</span>：南越巢居，北朔穴處。元稹<span class="book-name">通州</span>詩：平地纔應一頃餘，閣欄都大似巢居。自注：巴人都在山陂架木為居，自號閣欄頭。<br/>
　　曹植詩：之子在萬里。　陸機詩：沉思鐘萬里。<br/>
　　<span class="book-name">離騷</span>：結幽蘭而延佇。<br/>
　　<span class="book-name">海賦</span>：驚浪雷奔。<br/>
　　蛟，龍屬，無角，似蛇細頸，頸上有白嬰，四脚。嬰，逆鱗也。螭，似蛟，無角，如龍而黃。<br/>
　　古詩：河漢清且淺，相去復幾許。</small><br/>
　　空山中宵陰，微冷先<small about="#mwt494" typeof="mw:Transclusion">去聲</small>枕席。回風起清曙<small about="#mwt495" typeof="mw:Transclusion">一作曉</small>，萬象萋已碧。落落出岫雲，渾渾倚天石。日假何道行，雨含長江白。<br/>
　　<small about="#mwt496" typeof="mw:Transclusion">次章，對雨而傷戍卒也。首記峽中秋雨，寫陰慘之狀。上四，見自宵及旦。下四，言雲濃雨晦。<br/>
　　陶潜詩：夜中枕席冷。<br/>
　　回風，旋轉之風。古詩：迴風動地起<br/>
　　<span class="book-name">孝經鉤命訣</span>：萬象咸載。<br/>
　　岫，山穴也。陶潜辭：雲無心而出岫。<br/>
　　日行有黃道赤道。</small><br/>
　　連檣荆州船，有士荷<small about="#mwt497" typeof="mw:Transclusion">去聲</small>戈<small about="#mwt498" typeof="mw:Transclusion">一作矛</small>戟。南防草鎮慘，霑濕赴遠役。羣盜下<small about="#mwt500" typeof="mw:Transclusion">去聲</small>辟山，總戎備强敵。水深雲光廓，鳴艣各有適。<br/>
　　<small about="#mwt501" typeof="mw:Transclusion">次記雨中征戍，寫愁苦之情。　<span class="book-name">杜臆</span>：草鎮，地名，想即黃草峽，前詩云「黃草峽西船不歸」可證。蓋峽西有亂，總戎調荆兵以防之，故船中軍士，荷戈冒險而赴遠役。羣盜，指小寇言，時又有下辟山者，而總戎止備强敵，不睱及之，故鳴艪各有所適，峽中不能安枕可知矣。<br/>
　　<span class="book-name">唐·地志</span>：渝州有壁山縣。<span class="book-name">宋史</span>：辟山縣，隷重慶府。疑即此地。<br/>
　　<span class="book-name">吴越春秋</span>：强敵之兵日駭。<br/>
　　漢昭帝詩：雲光開曙月低河。</small><br/>
　　漁艇息<small about="#mwt502" typeof="mw:Transclusion">一作自</small>悠悠，夷歌負樵客。留滯一老翁，書時記朝夕。<br/>
　　<small about="#mwt503" typeof="mw:Transclusion">末見漁樵自得，而歎己之留滯也。　首段敘時景，次段述時事，所謂書時也，而朝夕所見，皆記於此矣。　此章前二段各八句，末段四句收。<br/>
　　<span class="book-name">蜀都賦</span>：陪以白狼，夷歌成章。李嶠詩：荒阡下樵客，野猿驚山鳥。</small><br/>
　　<small about="#mwt504" typeof="mw:Transclusion">王嗣奭曰：公<span class="book-name">憂旱</span>詩云：「上天鑠金石，羣盜亂豺虎」，今雖得雨，而復憂盜。前章憂吴楚之盜，故恐遠客難行，此章憂峽中之盜，故憐士卒勞役耳。</small><br/>
　　<span id="jiang_shang" about="#mwt505" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#jiang_shang" class="mw-selflink-fragment">江上</a></span><br/>
　　<small about="#mwt506" typeof="mw:Transclusion">鶴注：當是大曆元年夔州作。　顧注：詩言江上倚樓，此夔州西閣所作也。</small><br/>
　　江上日多雨<small about="#mwt508" typeof="mw:Transclusion">一作病</small>，蕭蕭荆楚秋。高風下<small about="#mwt509" typeof="mw:Transclusion">去聲</small>木葉，永夜攬<small about="#mwt510" typeof="mw:Transclusion">一作挈</small>貂裘。勳業頻看<small about="#mwt511" typeof="mw:Transclusion">平聲</small>鏡，行藏獨倚樓。時危思報主，衰謝不能休。<br/>
　　<small about="#mwt512" typeof="mw:Transclusion">上四，敘景，旅客悲秋之況。下四，言情，舊臣憂國之懷。　夜不眠，以至曙，故對鏡倚樓，看容色而計行藏，但以報主心切，雖衰年，未肯自諉，此公之篤於忠愛也。　黃生注：勳業老尚無成，故頻看鏡。行藏抑鬱誰語，故獨倚樓。<br/>
　　鮑照詩：江上氣早寒。<br/>
　　<span class="book-name">春秋正義</span>：荆、楚，一木二名，故以為國號，亦得二名。莊公之世，經皆書荆，僖之元年，乃書楚人伐鄭，蓋始改為楚也。<span class="book-name">晉書·羅含傳</span>：可謂荆楚之秋。<br/>
　　江逌詩：高風吹節變。　<span class="book-name">楚辭</span>：洞庭波兮木葉下。<br/>
　　謝靈運<span class="book-name">羅浮山賦</span>：發潛夢於永夜。<br/>
　　杜篤<span class="book-name">吴漢誄</span>：勳業既崇。　庾信詩：匣中取明鏡，披圖自照看。<br/>
　　江淹詩：豎儒守一經，未足識行藏。</small><br/>
　　<small about="#mwt513" typeof="mw:Transclusion">陳師道後山曰：真宗嘗觀子美詩「勳業頻看鏡，行藏獨倚樓」，謂甫之詩皆不逮此。<br/>
　　黃生曰：此詩後半所云，是本懷，是正說，其餘自嗤自怪，自寬自釋，皆即此意，而反覆變化以出之。詩以言志，才以抒辭。志，不變者也。辭，百變者也。才不能變，則其志亦不足觀矣。此非志之罪也，才之罪也。於此歎杜公之才之足以副其志也。</small><br/>
　　<span id="yu_qing-n1939" about="#mwt514" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yu_qing-n1939" class="mw-selflink-fragment">雨晴</a></span><br/>
　　<small about="#mwt515" typeof="mw:Transclusion">鶴注：當是大曆元年夔州作。</small><br/>
　　雨時<small about="#mwt517" typeof="mw:Transclusion">一作晴</small>山不改，晴罷峽如新。天路看<small about="#mwt518" typeof="mw:Transclusion">一作休</small>殊俗，秋江思<small about="#mwt519" typeof="mw:Transclusion">去聲</small>殺人。有猿揮淚盡，無犬附<small about="#mwt520" typeof="mw:Transclusion">一作送</small>書頻。故國愁眉外，長歌欲損神。<br/>
　　<small about="#mwt521" typeof="mw:Transclusion">上四，雨晴有感。下四，思鄉之意。　雨時總是此山，及晴罷而峽洗如新，喜初晴矣。晴則可以出峽，而猶然留滯，故不勝愁思。　殊俗，指夔州，淚盡蒙此。秋思，念家鄉，無書蒙此。故國，指洛陽。愁眉外，心愁而眼不能見也。　凡引古典，須用翻新。猿聲霑淚，黃犬附書，情已悲矣，此說猿多而淚零已盡，無犬而頻覓附書，語倍悽慘。上句用<span class="book-name">水經注</span>漁父歌，下句用陸機入洛事，注皆别見。<br/>
　　蕭子顯詩：雨罷葉增綠。　山峭夾水曰峽。<br/>
　　天路，猶云天邊，即指夔州。枚乘詩：天路隔無期。　<span class="book-name">詩序</span>：國異政，家殊俗。<br/>
　　釋亡名詩：愁眉獨向隅。<br/>
　　陸機詩：長歌赴促節。</small><br/>
　　<small about="#mwt522" typeof="mw:Transclusion">按羅景綸云：「雨晴山不改，晴罷峽如新」，言或雨或晴，山體本無改變，唯既雨初晴，則山際精神，乃煥然如新。此說似未當，若上句出晴字，則下句便複。據公詩「久雨巫山暗，新晴錦繡文」，即此詩注脚。知雨晴兩句，乃分說也。</small><br/>
　　<span id="yu_bu_jue" about="#mwt523" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yu_bu_jue" class="mw-selflink-fragment">雨不絕</a></span><br/>
　　<small about="#mwt524" typeof="mw:Transclusion">梁權道依舊次，編在大曆元年夔州詩内，以詩有「行雲莫自濕仙衣」句也。　<span class="book-name">演義</span>：先之以鳴雨，繼之以微雨，故題云雨不絕。</small><br/>
　　鳴雨既過<small about="#mwt526" typeof="mw:Transclusion">平聲</small>漸細<small about="#mwt527" typeof="mw:Transclusion">晉作細雨</small>微，映空搖颺<small about="#mwt528" typeof="mw:Transclusion">去聲</small>如絲飛。階前短草泥不亂，院裏長條風乍稀。舞石旋應<small about="#mwt529" typeof="mw:Transclusion">平聲</small>將乳子，行雲莫自濕仙衣。眼邊江舸何匆促<small about="#mwt530" typeof="mw:Transclusion">一作遽</small>，未待<small about="#mwt531" typeof="mw:Transclusion">晉作得</small>安流逆浪歸。<br/>
　　<small about="#mwt532" typeof="mw:Transclusion">上六，雨中景物。末二，雨際行舟。　風狂而急，故鳴而有聲，既過，則細若飛絲矣。草不沾汙，見雨之微，風雖乍稀，雨仍未止也。舞燕將子，記暮春雨。行雲濕衣，切巫山雨。江舸逆浪，譏夔人冒險以趨利。<br/>
　　王褒詩：空林鳴暮雨。　應瑒詩：乃肯顧細微。<br/>
　　梁簡文詩：春色映空來。　<span class="book-name">吴都賦</span>：與風䬙颺。　古詩：密雨如散絲。沈約<span class="book-name">雨</span>詩：非煙復非雲，如絲復如霧。<br/>
　　朱注：<span class="book-name">增韻</span>：室有垣牆者為院。黃鶴謂是嚴武幕中，非也。　庾信詩：河邊楊柳百尺枝，别有長條踠地垂。<br/>
　　黃生注：石燕乳子，神女濕衣，此嚴羽所謂趣不關理者。　羅含<span class="book-name">湘中記</span>：石燕，在零陵縣，遇風雨，則飛舞如燕，止則為石。<span class="book-name">水經注</span>：鷰山有石，紺色，狀燕，其石或大或小，及雷風相薄，小者隨大者而飛，如相將乳子之狀。將，領也。古樂府：一母將九雛。<br/>
　　<span class="book-name">演義</span>：莫自濕，勸神女莫久行雨，而自濕其衣也。　何胥詩：拂鏡下仙衣。<br/>
　　<span class="book-name">南史</span>：庾子輿奉父喪歸，至瞿唐大灘，秋水猶壯，子輿撫心長叫。其夜，水忽減退，安流而下。<span class="book-name">楚辭</span>：使江水兮安流。　樂府：逆浪故相邀，菱舟不怕搖。</small><br/>
　　<small about="#mwt533" typeof="mw:Transclusion">律體以首尾為起闔，三四承上，五六轉下，此一定章法也。若在六句分截，則上重下輕，不見轉折生動之趣，詩之可議在此。<br/>
　　朱瀚曰：題便可怪，搖颺如絲，只是申上細微。泥不亂，語近於率。風乍稀，節外生枝。舞石加乳子，未免冗贅。神女自濕衣，何須過慮。眼邊，襯字。匆促，拙字。安流逆浪，反覆重言，亦少意味。此當係贋作也，須辯之。</small><br/>
　　<span id="wan_qing-n1943" about="#mwt534" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#wan_qing-n1943" class="mw-selflink-fragment">晚晴</a></span><br/>
　　<small about="#mwt535" typeof="mw:Transclusion">鶴注：當是大曆元年秋分作。　何遜詩：褰裳對晚晴。</small><br/>
　　返<small about="#mwt537" typeof="mw:Transclusion">一作晚</small>照斜初徹<small about="#mwt538" typeof="mw:Transclusion">一作散</small>，浮雲薄未歸。江虹明遠<small about="#mwt539" typeof="mw:Transclusion">一作近</small>飲，峽雨落餘飛。鳧雁<small about="#mwt540" typeof="mw:Transclusion">一作鶴</small>終高去，熊羆覺自肥。秋分客尚在，竹露夕<small about="#mwt541" typeof="mw:Transclusion">一作久</small>微微。<br/>
　　<small about="#mwt542" typeof="mw:Transclusion">上四，晚晴之景。下四，晚晴有感。夕照映虹，有似下垂而飲，承上返照。雨後雲過，尚帶餘點飄飛，承上浮雲。鳥獸逢秋而自得，興己之久客未歸。<br/>
　　張正見詩：鏡似臨峯月，流如飲澗虹。前漢燕王旦時，有大虹下於宮中，飲井水竭。按：虹見則雨晴矣。<br/>
　　<span class="book-name">杜臆</span>：鳧不高飛，字恐有誤。<br/>
　　陶潜詩：閒雨紛微微。</small><br/>
　　<small about="#mwt543" typeof="mw:Transclusion">黃生曰：上半寫景，並精絕，晚晴之景如畫。三四，倒裝句，各上三字一讀。五，喻高蹈之士，六，喻貪庸之人。公於兩者均無所處，所以途窮作客，留滯秋江也。</small><br/>
　　<span id="yu-n1944" about="#mwt544" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#wan_qing-n1943" class="mw-selflink-fragment">雨</a></span><br/>
　　<small about="#mwt545" typeof="mw:Transclusion">黃鶴編在大曆元年夔州詩内。　<span class="book-name">杜臆</span>謂舟中所作，蓋因趙注以「風扉」為「舟扉」耳。</small><br/>
　　萬木雲深隱，連山雨未開。風扉掩不定，水鳥過<small about="#mwt546" typeof="mw:Transclusion">舊作去</small>仍迴。鮫館如鳴杼，樵舟豈伐枚。清涼破炎毒，衰意欲登臺。<br/>
　　<small about="#mwt547" typeof="mw:Transclusion">上六，雨中之景。下二，雨後之情。　雲深而萬木隱藏者，以雨氣連山而不開也。風扉不定，水鳥仍迴，風雨並至也。雨落空江，聲如鳴杼，樵人阻雨，不能伐枚，江邊雨驟也。　盧注：登陽臺而襲快風，衰意欲藉以少舒。　胡夏客曰：風扉一聯，意在言外，比興無窮，非僅摹景而已。<br/>
　　<span class="book-name">文選</span>：鮫人織綃於泉室。　<span class="book-name">江賦</span>：鮫人構館於懸流。<br/>
　　<span class="book-name">詩</span>：伐其條枚。注：枝曰條，幹曰枚。<br/>
　　古豔歌：夏節純和天清涼。</small><br/>
　　<small about="#mwt548" typeof="mw:Transclusion">黃生曰：杜詩吟風之句，如「風扉掩不定」、「風幔不依樓」、「風簾自上鉤」、「寒聲風動簾」、「風連西極動」、「風前竹逕斜」，皆畫風手也。</small><br/>
　　<span id="feng_han_zhong_wang_shou_zha" about="#mwt549" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#feng_han_zhong_wang_shou_zha" class="mw-selflink-fragment">奉漢中王手札</a></span><br/>
　　<small about="#mwt550" typeof="mw:Transclusion">鶴注：漢中王貶蓬州刺史，今出峽，將歸京，作書報公，而公復之以詩。舊編在<span class="date" title="765年">永泰元年</span>。今依朱氏，入在大曆元年夔州。　<span class="book-name">杜臆</span>：題上加奉字，以天潢尊之，其謹嚴如是。</small><br/>
　　國有乾坤大，王今叔父尊。剖符來蜀道，歸蓋取荆門。峽險通舟峻<small about="#mwt551" typeof="mw:Transclusion">一作過</small>，江長注海奔。主人留上客，避暑得名園。<br/>
　　<small about="#mwt552" typeof="mw:Transclusion">首段，敘王行蹤。　王時罷郡歸朝，取道夷陵，而暫留歸州也。　張遠注：主人，指歸州守。上客，即漢中王。　胡夏客曰：上四，起局莊嚴。通舟注海，作去筆。留客避暑，作留筆。<br/>
　　溍注：首句，謂王所封之國甚大也。　<span class="book-name">書大傳</span>：周公曰：吾，今王之叔父也。　王，讓皇帝之子，代宗之叔父。<br/>
　　曹植詩：剖符授玉，王爵是加。<br/>
　　夷陵有荆門山，其狀如闕然。<br/>
　　<span class="book-name">吴越春秋</span>：決江導河，東注於海。<br/>
　　梁元帝詩：光時留上客。</small><br/>
　　前後緘書報，分明饌玉恩。天雲浮絕壁，風竹在華軒。已覺良<small about="#mwt553" typeof="mw:Transclusion">一作涼</small>宵永<small about="#mwt554" typeof="mw:Transclusion">陳作逸</small>，何看<small about="#mwt555" typeof="mw:Transclusion">平聲</small>駭浪翻。入期朱邸雪，朝<small about="#mwt556" typeof="mw:Transclusion">音潮</small>傍<small about="#mwt557" typeof="mw:Transclusion">去聲，一作望</small>紫微垣。<br/>
　　<small about="#mwt558" typeof="mw:Transclusion">此想歸途景事。　饌玉，蓋與緘書同贈者。絕壁華軒，即名園佳景。良宵堪適，不必觸浪前行。朱邸，指王第。紫微，指帝宮。　避暑在夏，宵永屬秋，還京正當冬雪，敘次詳明。<br/>
　　戴暠詩：饌王待鳴鐘。<br/>
　　蘇彦詩：洪濤奔逸勢，駭浪駕丘山。<br/>
　　謝朓牋：朱邸方開。又詩：黃旗映朱邸。<span class="book-name">玉海</span>：<span class="book-name">漢書注</span>：郡國朝宿之舍在京師者，率名邸。諸侯朱戶，故曰朱邸。<br/>
　　<span class="book-name">晉志</span>：紫微，大帝之座，天子之所居也。</small><br/>
　　枚乘<small about="#mwt559" typeof="mw:Transclusion">去聲</small>文章老，河間禮樂存。悲秋宋玉宅，失路武陵源。淹泊俱崖口，東西異石根。夷音迷咫尺，鬼物倚<small about="#mwt561" typeof="mw:Transclusion">一作傍</small>朝<small about="#mwt562" typeof="mw:Transclusion">一作黃</small>昏。<br/>
　　<small about="#mwt563" typeof="mw:Transclusion">此記峽中景況。　枚乘自擬，河間比王。悲宋玉，王在歸州。失武陵，公未之楚。俱崖口，兩地多山。異石根，彼此分手矣。夷音鬼物，厭蠻俗之醜惡，自傷獨居夔州也。<br/>
　　趙曰：梁孝王時，枚乘在諸文士之間年最高。<br/>
　　<span class="book-name">漢書</span>：景帝子河間獻王德，學舉六藝，被服儒術，武帝時來朝，獻禮樂，對三雍宮。<br/>
　　宋玉宅在歸州。<span class="book-name">哀江南賦</span>：誅茅宋玉之宅。<br/>
　　武陵源，用桃花源迷路事。<br/>
　　宋之問詩：崖口衆山斷。<br/>
　　歸州，在夔州之東。石根，山足也。庾信詩：横琴坐石根。<br/>
　　夷音，指楚語。<br/>
　　<span class="book-name">蕪城賦</span>：木魅山鬼，昏見晨趨。<span class="book-name">洞冥記</span>：明莖草，照見鬼物之形。　宋之問詩：山鬼泣朝昏。</small><br/>
　　犬馬誠為戀，狐狸不足論<small about="#mwt564" typeof="mw:Transclusion">平聲</small>。從<small about="#mwt565" typeof="mw:Transclusion">音聰</small>容草奏罷，宿昔奉清罇。<br/>
　　<small about="#mwt566" typeof="mw:Transclusion">末致臨岐繾綣之情。犬馬，自方。狐狸，指當時竊位者。王於草奏之餘，應念宿昔交歡，囑其去後不忘也。　此章前三段各八句，末段四句收。<br/>
　　曹植詩：不勝犬馬戀主之情。<br/>
　　<span class="book-name">張綱傳</span>：豺狼當道，安問狐狸。<br/>
　　<span class="book-name">前漢·京房傳</span>：為淮陽王作求朝奏草。沈佺期詩：顧我叨郎署，漸無草奏工。<br/>
　　古詩：宿昔夢見之。　古歌：清樽發朱顏。</small><br/>
　　<span id="fan_zhao" about="#mwt567" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#fan_zhao" class="mw-selflink-fragment">返照</a></span><br/>
　　<small about="#mwt568" typeof="mw:Transclusion"><span class="book-name">杜臆</span>謂詩作於西閣，閣臨白帝城西，故見返照。　<span class="book-name">演義</span>：詩成後偶舉二字為題，非專詠返照也。後有五律一首，是全寫返照。</small><br/>
　　楚王宮北正黃昏，白帝城西過雨痕。返照入江翻石壁，歸雲擁樹失山村。衰年病肺惟高枕，絕塞愁時早閉門。不可久留豺虎亂，南方實有未招魂。<br/>
　　<small about="#mwt569" typeof="mw:Transclusion">上四，雨後晚晴之景。下四，衰病亂離之感。　雨痕初過，故日照江而石壁之影搖動。黃昏乍暝，故雲擁樹而山村之路遮迷。此時方欲高枕閉門，乃思及豺虎為亂，則兹地不堪久留矣，但恐驚散之旅魂，未必能招之北歸耳。愁時，指亂。招魂，自謂。<br/>
　　顧注：楚王宮，在巫山縣西北。　孫登詩：飄颺楚王宮。　<span class="book-name">楚辭</span>：黃昏以為期。<br/>
　　吴均詩：九莖日返照。　江淹詩：緬映石壁素。<br/>
　　傅毅<span class="book-name">七激</span>：仰歸雲，愬朔風。　庾信詩：山村落獵圍。<br/>
　　<span class="book-name">史·張儀傳</span>：大王高枕而卧。<br/>
　　晉封禪奏：人望絕塞。胡夏客曰：愁時而在絕塞，無可奈何，唯早閉門耳。　<span class="book-name">漢·嚴助傳</span>：邊境之民，為之早閉晏開。<br/>
　　<span class="book-name">楚辭</span>：山中不可以久留。張載詩：賊盜如豺虎。　鶴注：公屢以强鎮比豺虎，是時楊子琳攻崔旰未已，公知子琳將變，故曰不可以久留。三年，子琳果殺夔州别駕張忠，據其城。<br/>
　　盧注：招魂者，禮之所謂復也。宋玉哀其師無罪放逐，恐其魂魄離散，故作<span class="book-name">招魂</span>。<span class="book-name">招魂</span>曰：魂兮歸來，南方不可以止。</small><br/>
　　<small about="#mwt572" typeof="mw:Transclusion">黃生曰：前半寫景，可作詩中圖畫。後半言情，能濕紙上淚痕。視白帝城中詩，較勝一籌，以起屬正聲，後半氣力雄厚故也。　又曰：年老多病，感時思歸，集中不出此四意，而横說豎說，反說正說，無不曲盡其情。此詩四項俱見，至結語云云，尤足悽神戛魄。</small><br/>
　　<span id="qing_er_shou" about="#mwt573" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#qing_er_shou" class="mw-selflink-fragment">晴二首</a></span><br/>
　　<small about="#mwt574" typeof="mw:Transclusion">鶴注：當是大曆元年初到夔州時作。</small><br/>
　　久雨巫山暗，新晴錦繡文<small about="#mwt576" typeof="mw:Transclusion">一作紋</small>。碧知湖外<small about="#mwt577" typeof="mw:Transclusion">一作上</small>草，紅見海東雲。竟日鶯相和<small about="#mwt578" typeof="mw:Transclusion">去聲</small>，摩霄鶴數羣。野花乾<small about="#mwt579" typeof="mw:Transclusion">音干</small>更落，風處急紛紛。<br/>
　　<small about="#mwt580" typeof="mw:Transclusion">此為久雨初晴而作也。　三四，新晴遠景。下四，新晴近景。　錦繡文，晴光映於山色。碧字、紅字，另讀。與「青惜峰嵐過，黃知橘柚來」句法相同。鶯和鶴羣，自慨羈孤。花落紛紛，歎已飄零也。<br/>
　　劉繪<span class="book-name">琵琶峽</span>詩：照爛虹蜺集，交錯錦繡陳。<br/>
　　湖外，謂洞庭湖之外。</small><br/>
　　啼烏爭引子，鳴鶴不歸林。下<small about="#mwt582" typeof="mw:Transclusion">去聲</small>食遭泥去，高飛恨久陰。雨聲衝塞盡，日氣射<small about="#mwt583" typeof="mw:Transclusion">音石</small>江深。回首周南客，驅馳魏闕心。<br/>
　　<small about="#mwt584" typeof="mw:Transclusion">此章對晴景而感懷。　啼烏下食，鳴鶴高飛，見物情厭雨而喜晴。雨聲日氣，點明題意，末傷羈旅不歸也。衝塞射江，與魏闕相照。<br/>
　　<span class="book-name">易</span>：鳴鶴在陰。<br/>
　　<span class="book-name">史記</span>：太史公留滯周南。公借以自喻。太史公乃司馬談，周南在今西安府涇陽縣。<br/>
　　<span class="book-name">呂氏春秋</span>：中山公子謂詹子曰：身在江湖之上，心居魏闕之下。</small><br/>
　　<span id="shi_he_tian_xiu_yu_hai_jie_de_chu_lei_zhou_kan" about="#mwt585" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yu-n1932" class="mw-selflink-fragment">雨</a></span><br/>
　　<small about="#mwt586" typeof="mw:Transclusion">鶴注：當是大曆元年作。　洙注：詩云「蛟龍鬬」、「干戈盛」，是張獻誠、楊子琳、柏茂林並起兵討崔旰時也。</small><br/>
　　始賀天休雨，還嗟地出雷。驟看<small about="#mwt588" typeof="mw:Transclusion">平聲</small>浮<small about="#mwt589" typeof="mw:Transclusion">一作巫，非</small>峽過，密作<small about="#mwt590" typeof="mw:Transclusion">一作塞密</small>渡江來。牛馬行無色，蛟龍鬬不開。干戈盛陰氣，未必自陽臺。<br/>
　　<small about="#mwt591" typeof="mw:Transclusion">乍晴復雷，雨將作矣。中四，狀其雨至而勢大。末言此關人事所召，非由地氣使然。詩蓋有感而作也。　盧注：行無色，從雨密來。鬬不開，從雨驟來。上句喻凋殘未起，下句喻戰争不休。<br/>
　　<span class="book-name">易</span>：雷出地奮，豫。<br/>
　　<span class="book-name">莊子</span>：秋水時至，兩涘渚崖之間，不辯牛馬。<br/>
　　漢武帝歌：蛟龍騁兮放遠遊。<span title="漢書·卷三十六·楚元王傳第六：應劭曰：河圖赤伏符云「劉秀發兵捕不道，四夷雲集龍鬬野，四七之際火為主」，故改名，幾以趣也。" class="source">龍鬬野</span>，出<span class="book-name">漢書</span>。<br/>
　　阮籍詩：朔風厲嚴寒，陰氣下微霜。</small><br/>
　　<span id="dian_zhong_yang_jian_jian_shi_zhang_xu_cao_shu_tu" about="#mwt592" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#dian_zhong_yang_jian_jian_shi_zhang_xu_cao_shu_tu" class="mw-selflink-fragment">殿中楊監見示張旭草書圖</a></span><br/>
　　<small about="#mwt593" typeof="mw:Transclusion">鶴注：此及後二篇，同是大曆元年作。　<span class="book-name">杜臆</span>：楊本殿中監，題云「殿中楊監」，尊殿也。草書云圖，豈如右軍<span class="book-name">筆陣圖</span>耶。　<span class="book-name">唐書</span>：殿中省監一人，掌天子服御之事。南齊有内外殿中監。</small><br/>
　　斯人已云亡，草聖秘難得。及茲煩見示，滿目一悽惻。<br/>
　　<small about="#mwt594" typeof="mw:Transclusion">楊示旭書，起處總提。　斯人，指張。及茲，指楊。<br/>
　　<span class="book-name">詩</span>：人之云亡。<br/>
　　陸機詩：感物情悽惻。</small><br/>
　　悲風生微綃，萬里起古色。鏘鏘鳴玉動，落落羣松直。連山蟠其間，溟漲與筆力。<br/>
　　<small about="#mwt595" typeof="mw:Transclusion">此敘其書法之神妙。　微綃之上，如風生萬里，以筆有古意也。玉動，狀其疾徐。松直，狀其蒼勁。連山，狀其起伏。溟漲，狀其浩瀚。<br/>
　　潘岳詩：凱風揚微綃。<br/>
　　謝朓詩：鏘鏘玉鑾動。<br/>
　　<span class="book-name">天台賦</span>：蔭落落之長松。<br/>
　　<span class="book-name">法書要錄</span>：<span class="name">索靖</span>章草書，若雪嶺孤松，冰河危石。蕭思話行草，如連岡盡望，勢不斷絕。<br/>
　　溟漲，謂溟渤漲水。謝靈運詩：溟漲無端倪。　<span class="book-name">南史</span>：王僧虔論書云：張芝、索靖、韋誕、鍾會、二衛，並得名前代，無以辯其優劣，惟見筆力驚異耳。</small><br/>
　　有練實先書，臨池真盡墨。俊拔為之主，暮年思轉極。未知張王後，誰並百代則。<br/>
　　<small about="#mwt596" typeof="mw:Transclusion">此贊其書學之精深。<br/>
　　衛恒<span class="book-name">書勢</span>：弘農<span class="name" title="張芝">張伯英</span>，凡家之衣帛，必先書而後染練之。臨池學書，池水盡黑，<span class="name" title="韋誕">韋仲將</span>謂之草聖。<br/>
　　<span class="book-name">杜臆</span>：「俊拔為之主」，自是筆訣，在草書尤難。<br/>
　　<span class="book-name">王羲之傳</span>：我書比鍾繇當抗行，比<span class="name">張芝</span>草猶雁行。</small><br/>
　　嗚呼東吴精，逸氣感清識。楊公拂篋笥，舒卷忘寢食。念昔揮毫端，不獨觀酒德。<br/>
　　<small about="#mwt597" typeof="mw:Transclusion">末結楊公之賞鑒。　草書逸氣，足動楊之清識，故常卷舒把翫，而又念其揮毫落筆時。　旭醉後善書，不獨酒德可觀，公詩「張旭三杯草聖傳」可證。　此章四句起，下三段各六句。<br/>
　　東吴精，稟東吴之精氣。本傳：旭，東吴蘇州人。<span class="book-name">杜臆</span>云：李頎贈張顛詩，「皓首窮草隸，時稱太湖精」，知旭原有此號也。<br/>
　　魏文帝書：公幹有逸氣。　<span class="book-name">晉書</span>：衛瓘忠允清識，有文武之才。<br/>
　　班婕妤詩：捐棄篋笥中。<br/>
　　鮑照詩：朝日乍卷舒。<br/>
　　劉伶有<span class="book-name">酒德頌</span>。</small><br/>
　　<span id="yang_jian_you_chu_hua_ying_shi_er_shan" about="#mwt598" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yang_jian_you_chu_hua_ying_shi_er_shan" class="mw-selflink-fragment">楊監又出畫鷹十二扇</a></span><br/>
　　<small about="#mwt599" typeof="mw:Transclusion">鶴注：題云「又出」，則是同時所作。</small><br/>
　　近時馮紹正，能畫鷙鳥様。明公出此圖，無乃傳其狀。殊姿各獨立，清絕心有向<small about="#mwt600" typeof="mw:Transclusion">一作尚</small>。疾禁<small about="#mwt601" typeof="mw:Transclusion">平聲</small>千里馬，氣敵萬人將<small about="#mwt602" typeof="mw:Transclusion">去聲</small>。<br/>
　　<small typeof="mw:Transclusion">首記畫鷹之神雋。　<span class="book-name">杜臆</span>：此詩蓋因才志不展，而發興於鷹揚者。公賦鷹馬，必有會心語，此則「清絕心有向」是也。　前草書，是張旭真蹟。此鷹圖，乃臨摹馮畫。獨立，静出羣。有向，動欲飛。千里馬，比其健。萬人將，喻其雄。　禁，當也。<br/>
　　朱注：謝赫<span class="book-name">畫評</span>：畫有傳移摹寫，為六法之一。張彦遠云：顧愷之有摹搨妙法，古時好搨畫，十得七八，亦有御府搨本，謂之宮搨。十二扇，蓋搨馮監畫本也。<span class="book-name">歷代名畫記</span>：馮紹正，<span class="date" title="720年">開元八年</span>為戶部侍郎，善畫鷹鶻雞雉，盡其形態，嘴眼脚爪毛彩俱妙。曾於禁中畫五龍，堂有降雲蓄雨之感。<br/>
　　<span class="book-name">河圖說徵示</span>：鳥一足曰獨立。<br/>
　　洙曰：漢文帝時有獻千里馬。<br/>
　　<span class="book-name">史記</span>：項羽學萬人敵。<span class="book-name" title="資治通鑑·卷一百二十八·宋紀十">宋武帝紀</span>：魯爽累世將家，驍猛善戰，號萬人敵。</small><br/>
　　憶昔驪山宮，冬移含元仗。天寒大羽獵，此物神俱王<small about="#mwt603" typeof="mw:Transclusion">去聲</small>。當時無凡材，百中<small about="#mwt604" typeof="mw:Transclusion">去聲</small>皆用壯。粉墨形似間，識者一惆悵。<br/>
　　<small about="#mwt605" typeof="mw:Transclusion">此見鷹而慨往事。　紹正乃開元間人，故想出驪山校獵之盛，不覺對畫而惆悵也。<br/>
　　黃希曰：<span class="book-name">舊書</span>：東内，曰大明宮。正殿，曰含元殿。驪山，在昭應縣，故幸驪山則移含元之仗。洙曰：玄宗太平時，常以冬十月幸驪山温泉宮，較羽獵。　<span class="book-name">冿陽門詩注</span>：申王有高麗赤鷹，歧王有北山黃鶻，逸氣奇姿，特異他等。上每校獵，必置於駕前，目為決勝兒。<br/>
　　揚雄有<span class="book-name">羽獵賦</span>。<br/>
　　<span class="book-name">莊子</span>：澤雉十步一啄，百步一飲，神雖王，不善也。<span class="book-name">世說</span>：庾文康云：見子嵩在其中，常自神王。<br/>
　　又：桓温曰：萬石撓弱凡才。<br/>
　　<span class="book-name">史記</span>：養由基善射，百發百中。　用壯，出<span class="book-name">易·大壯</span>卦。<br/>
　　<span class="book-name">顏氏家訓</span>：皆須粉墨，不可濫也。</small><br/>
　　干戈少暇日，真骨老崖嶂。為<small about="#mwt606" typeof="mw:Transclusion">去聲</small>君除狡兔，會是翻<small about="#mwt608" typeof="mw:Transclusion">一作飛</small>韝上。<br/>
　　<small about="#mwt609" typeof="mw:Transclusion">末借真鷹寄慨。　遊獵不暇，鷹老空山矣，然其力能摶兔，雖老猶可用也。　寫一畫鷹，而世之治亂，身之用舍，俱在其中，真是變化百出。　此章前二段各八句，末段四句收。<br/>
　　鍾嶸<span class="book-name">詩品</span>：真骨凌霜，高風跨俗。<br/>
　　孫楚<span class="book-name">鷹賦</span>：擒狡兔於平原。鶴注：狡兔，指崔旰輩。<br/>
　　隋煬帝<span class="book-name">鷹</span>詩：雖蒙韝上榮，無復凌雲志。</small><br/>
　　<span id="song_dian_zhong_yang_jian" about="#mwt598" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#yang_jian_you_chu_hua_ying_shi_er_shan" class="mw-selflink-fragment">送殿中楊監赴蜀見相<small about="#mwt610" typeof="mw:Transclusion">去聲</small>公</a></span><br/>
　　<small about="#mwt611" typeof="mw:Transclusion">鶴注：大曆元年二月，杜鴻漸以黃門侍郎平章事帥蜀，明年六月入朝。此詩當是元年秋作。相公，指鴻漸。</small><br/>
　　去水絕還波，洩雲無定姿。人生在世間，聚散亦暫時。離别重<small about="#mwt612" typeof="mw:Transclusion">平聲</small>相逢，偶然豈足<small about="#mwt613" typeof="mw:Transclusion">一作定</small>期。送子清秋暮，風物<small about="#mwt614" typeof="mw:Transclusion">一作動</small>長年悲。<br/>
　　<small about="#mwt615" typeof="mw:Transclusion">首段，送别楊監。　上二，興下聚散。别離二句，承聚。送子二句，承散。<br/>
　　古詩：長江無迴波。<br/>
　　洩雲，雲之飄散者。鮑照詩：洩雲去無極，馳波往不窮。<br/>
　　殷仲文詩：風物自凄涼。　<span class="book-name">淮南子</span>：木葉落，長年悲。</small><br/>
　　豪俊貴勳業，邦家頻出師。相<small about="#mwt616" typeof="mw:Transclusion">去聲</small>公鎮梁益，軍事無孑遺。解榻再見今，用才復<small about="#mwt617" typeof="mw:Transclusion">扶又切</small>擇誰。<br/>
　　<small about="#mwt618" typeof="mw:Transclusion">此言楊當受知於杜相。　國家出師之日，正豪俊見才之時也。<br/>
　　<span class="book-name">初學記</span>：劍南道，<span class="book-name">禹貢</span>梁州之域，自劍閣而南，分為益州。<br/>
　　<span class="book-name">出師表</span>：曉暢軍事。　<span class="book-name">詩</span>：靡有孑遺。<br/>
　　<span class="book-name">後漢·徐稚傳</span>：陳蕃為太守，惟稚來，特設一榻，去則懸之。<br/>
　　<span class="book-name">左傳</span>：維楚有材，晉實用之。</small><br/>
　　況子已高位，為郡得固辭。難拒供給費，慎哀漁奪私。干戈未甚息，綱紀正所持。<br/>
　　<small about="#mwt619" typeof="mw:Transclusion">此言楊當愛民以盡職。　於供億之中，能絕侵漁，此正操綱紀而恤下情也。<br/>
　　<span class="book-name">唐志</span>：殿中監，從三品。則其位已高。<br/>
　　得固辭，言不得固辭也。<span class="book-name">書·禹謨</span>：稽首固辭。<br/>
　　<span class="book-name">景帝紀</span>：漁奪百姓，侵牟萬民。<br/>
　　又：二千石官長，紀綱人倫。</small><br/>
　　汎舟巨石横，登陸草露滋。山門日易<small about="#mwt620" typeof="mw:Transclusion">去聲</small>夕<small about="#mwt621" typeof="mw:Transclusion">一作久</small>，當念居者思。<br/>
　　<small about="#mwt622" typeof="mw:Transclusion">末致丁寧之意。　言水陸之艱難，此居者代為行人思也。今我日夕還山，客當念此，而致戒於前途矣。　此章八句起，四句結，中二段各六句。<br/>
　　<span class="book-name">子虛賦</span>：内隱鉅石白沙。<br/>
　　宋之問詩：草露濕人衣。<br/>
　　隋蕭子隆詩：山門一已絕。<br/>
　　<span class="book-name">左傳</span>：不有居者。</small><br/>
　　<span id="zeng_li_shi_wu_zhang_bie" about="#mwt623" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#zeng_li_shi_wu_zhang_bie" class="mw-selflink-fragment">贈李十五丈别</a></span><br/>
　　<small about="#mwt624" typeof="mw:Transclusion">鶴注：李十五丈，即文凝秘書也。前寄李秘書詩云：「衣冠八尺身」，又云「玄成負文彩」，此詩云「不聞八尺軀」，又云「玄成美價存」，故知為文凝也。前詩在大曆元年夏作，此乃其秋作也。</small><br/>
　　峽人鳥獸居，其室附層巔。下臨不測江，中有萬里船。多病紛倚薄<small about="#mwt625" typeof="mw:Transclusion">迫各切</small>，少留改歲年。絕域誰慰懷，開顏喜名賢。<br/>
　　<small about="#mwt626" typeof="mw:Transclusion">此敘在夔景事。　<span class="book-name">杜臆</span>：前寄李詩云「猿鳥千崖窄，江湖萬里開」，上四乃其注疏也。　見萬里船，則思出峽。名賢慰懷，喜對李丈也。<br/>
　　<span class="book-name">魏都賦</span>：蠻陬夷落，譯道而通，鳥獸之氓也。　吳注：鳥獸居，即巢居穴處。<br/>
　　謝靈運詩：築觀基層巔。<br/>
　　漢武都太守李翕<span class="book-name">西峽頌</span>：下有不測之谿。<br/>
　　謝靈運詩：拙疾相倚薄。倚薄，猶言交迫。<br/>
　　又：開顏披心胸。　荀悦<span class="book-name">漢紀序</span>：殊德名賢。</small><br/>
　　孤陋忝末親，等級敢比肩。人生意氣<small about="#mwt627" typeof="mw:Transclusion">一作頗</small>合，相與襟袂連。一日兩遣僕，三日一共筵。揚論展寸心，壯筆過飛泉。<span class="name">玄成</span>美價存，<span class="name">子山</span>舊業傳。不聞八尺軀，常受衆目憐。<br/>
　　<small about="#mwt628" typeof="mw:Transclusion">此述李丈交誼，并其才品。　李與公必同輩親戚，故云末親比肩。遣僕共筵，李待公厚也。展寸心，其議爽快。過飛泉，其詩敏捷。玄成、子山，皆父子顯達，以比李之家世通貴。<br/>
　　<span class="book-name">學記</span>：獨學而無友，則孤陋而寡聞。<br/>
　　蔡邕<span class="book-name">陳留太守碑</span>：意氣精朗。<br/>
　　潘岳賦：躡踵側肩，掎裳連袂。<br/>
　　鮑照賦：撫寸心而未改。<br/>
　　曹植<span class="book-name">王仲宣誄</span>：文若春華，思若湧泉。<br/>
　　<span class="book-name">周書</span>：庾信，字子山，父肩吾，為梁太子中庶，掌管記室。東海徐摛，為左衛率，摛子陵及信，並為抄撰學士。父子在東宮，既有盛才，文並綺麗，故世號為徐庾體焉。<br/>
　　陳壽<span class="book-name">諸葛亮表</span>：身長八尺，容貌甚偉。</small><br/>
　　且為辛苦行，蓋被生事牽。北迴白帝棹，南入黔陽天。汧公制方隅，迥出諸侯先。封内如太古，時危獨蕭然。清高金掌露<small about="#mwt630" typeof="mw:Transclusion">一作莖露，一作莖掌</small>，正直朱絲絃。昔在堯四岳，今之黃潁川。<br/>
　　<small about="#mwt631" typeof="mw:Transclusion">此述李行之故，兼美汧公。　封内，言其治化。金露，比其清操。朱絃，比其直節。　朱注：<span class="book-name">舊書</span>：勉坦率淡素，好古尚奇，清廉簡易，為宗臣之表。清高數語，乃其實錄。<br/>
　　<span class="book-name">一統志</span>：重慶府彭水縣，自三國至唐，皆名黔陽縣。　舊注：汧公，李勉也，宗室鄭惠王孫。鶴注：<span class="book-name">舊史</span>：大曆十年，勉拜工部尚書及滑亳節度。不言封汧國。<span class="book-name">新史</span>謂自嶺南節度召歸，進工部尚書，封汧國公。勉以大曆四年入嶺南，歸在五年公殁之後。今此詩已云汧公，蓋<span class="book-name">新史</span>誤也。黃生注：時李勉為梁州都督、山南西道觀察使，李往訪之，由蜀入黔，為自北而南也。<br/>
　　<span class="book-name">盧思道集</span>：外静方隅，内康庶績。<br/>
　　<span class="book-name">管子</span>：四封之内。<br/>
　　金莖露，見二卷。<br/>
　　<span class="book-name">後漢·黨錮傳</span>：<span title="後漢書·卷七·帝紀第七·孝桓皇帝·注：續漢志曰：順帝之末，京都童謠曰：「直如弦，死道邊；曲如鉤，反封侯。」曲如鉤謂梁兾、胡廣等。直如弦謂李固等。" class="source">直如弦</span>，死道邊。<br/>
　　洙曰：四岳，分掌四方之諸侯。漢黃霸為潁川太守，有治狀。</small><br/>
　　于邁恨不同，所思無由宣。山深水增波，解榻秋露懸。客遊雖云久，主要<small about="#mwt632" typeof="mw:Transclusion">平聲，陳作亦思</small>月再圓。晨集風渚亭，醉操雲嶠篇。丈夫貴知己，歡罷念歸旋。<br/>
　　<small about="#mwt633" typeof="mw:Transclusion">此送别李丈，而望其再晤也。　不同，不得同行。所思，指汧公言。　上言三日共筵，李丈蓋嘗設榻以待公。今則解榻而懸諸秋露之傍矣。　客遊久，言李丈行蹤。月再圓，訂别後重逢。　朱注：李往汧，公必有留連詩酒之興，然為歡易盡，不可久遊而忘返也。　此章八句起，十句結，中二段各十二句。<br/>
　　<span class="book-name">詩</span>：從公于邁。<br/>
　　王融詩：結賞自雲嶠，移燕乃方壺。此遊仙詩也。</small><br/>
　　<small about="#mwt634" typeof="mw:Transclusion">黃生曰：此詩北迴、南入二句，杜田謂李丈訪勉於梁州，是也。黃鶴謂由黔南以入豫章，故下有「解榻秋露懸」句，是就用陳蕃事，其固已甚。夫由蜀入豫章，一水之便，反迂道以入黔陽，何為者耶。如「解榻再見今」，前以之贈楊監矣，豈必泥於江西乎。錢箋偏信鶴說，反以杜田為誤，彼蓋依據史文耳。史載勉為梁州都督，在肅宗初年，及寶應元年，黨項、奴剌寇梁州，勉棄郡走，後歷河南尹，徙江西觀察使。大曆二年來朝，拜京兆尹。錢氏誤認訪勉在江西，故於北迴、南入，程途不合。且此詩已稱汧公，而<span class="book-name">新書</span>記封爵在大曆十年，錢氏既知其謬矣。則本傳所載前後歷官之歲，又安可盡信乎。據詩言「南入黔陽天」，知大曆初年勉尚在梁州也。如此類，正當援詩以正史，不當據史以釋詩矣。</small><br/>
　　<span id="zhong_wo_ju" about="#mwt635" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#zhong_wo_ju" class="mw-selflink-fragment">種萵苣</a></span><small about="#mwt636" typeof="mw:Transclusion">并序</small><br/>
　　<small typeof="mw:Transclusion">鶴曰：當是大曆元年秋作。　朱注：萵苣，公借以自喻。序有「晚得微祿」句，詞旨甚明。</small><br/>
　　既雨已秋，堂下理小畦，隔種一兩席許萵苣<small about="#mwt637" typeof="mw:Transclusion">萵烏禾切，苣勤呂切</small>，向二旬矣，而苣不甲拆，獨野<small about="#mwt638" typeof="mw:Transclusion">一作伊人，非</small>莧青青。傷時君子，或晚得微祿，轗軻不進，因作此詩。<br/>
　　<small about="#mwt639" typeof="mw:Transclusion"><span class="book-name">本草</span>：萵苣，花子並同白苣，江東人謂之萵筍。　莧有赤白二種，或謂細莧，俗謂野莧。</small><br/>
　　陰陽一錯<small about="#mwt641" typeof="mw:Transclusion">一作屯</small>亂，驕蹇不復<small about="#mwt642" typeof="mw:Transclusion">扶又切</small>理。枯旱干其<small about="#mwt643" typeof="mw:Transclusion">或作此</small>中，炎方慘如燬。植物半蹉跎，嘉生將已矣。<br/>
　　<small about="#mwt644" typeof="mw:Transclusion">從夏旱敘起。陰陽錯亂而致旱，亦有感時事也。不復理，謂不循常理。<br/>
　　蔡邕詩：苦熱氣驕蹇。邵注：驕，謂日色驕亢。蹇，謂雨水蹇澀。<br/>
　　司馬相如<span class="book-name">難蜀父老文</span>：若枯旱之望雨。<br/>
　　<span class="book-name">詩</span>：王室如燬。<br/>
　　<span class="book-name">周禮·地官·大司徒</span>：以土會之法，辯五地之物，其山林、川澤、丘陵、墳衍、原隰，各有植物。<br/>
　　<span class="book-name">史記</span>：神降之嘉生。注：嘉，穀也。</small><br/>
　　雲雷欻奔命，師伯集所使。指揮赤白日，澒洞青光<small about="#mwt645" typeof="mw:Transclusion">一作雲色</small>起。雨聲先以<small about="#mwt646" typeof="mw:Transclusion">晉作以，一作已</small>風，散足盡西靡。<br/>
　　<small about="#mwt647" typeof="mw:Transclusion">此秋雨大作之象。　奔命，奉上帝之命。所使，為造化所使。指揮，日色藏影。澒洞，雲氣鬱蒸。舊注：西靡，言雨散而斜向西也。<br/>
　　<span class="book-name">左傳</span>：子重、子反，一歲七奔命。<br/>
　　揚雄<span class="book-name">河東賦</span>：叱風伯於南北兮，呵雨師於東西。<br/>
　　謝朓詩：森森散雨足。宋玉<span class="book-name">笛賦</span>：白日西靡。</small><br/>
　　山泉落滄江，霹靂猶在耳。終朝紆颯沓，信宿罷瀟灑<small about="#mwt648" typeof="mw:Transclusion">洒同，想里切</small>。堂下可以畦，呼童對經始。<br/>
　　<small about="#mwt649" typeof="mw:Transclusion">此雨後治畦之事。　猶霹靂，雷久矣。紆颯沓，風緩矣。罷瀟灑，雨止矣。對經始，兩童相對而治畦也。<br/>
　　<span class="book-name">易</span>：山下出泉。<br/>
　　應瑒<span class="book-name">西狩賦</span>：颯沓風翔。</small><br/>
　　苣兮蔬之常，隨事蓺其子。破塊數席間，荷<small about="#mwt650" typeof="mw:Transclusion">去聲</small>鋤功易<small about="#mwt651" typeof="mw:Transclusion">音異</small>止。兩旬不甲拆，空惜埋泥滓。<br/>
　　<small about="#mwt652" typeof="mw:Transclusion">此見嘉蔬之難植。　蓺子，下種也。破塊，鋤土也。<br/>
　　<span class="book-name">鹽鐵論</span>：周公之時，風不鳴條，雨不破塊。<br/>
　　陶潜詩：帶月荷鋤歸。<br/>
　　<span class="book-name">易</span>：雷雨作而百果草木皆甲拆。</small><br/>
　　野莧迷汝來，宗生實於此。此輩豈無秋，亦蒙寒露委。翻然出地速，滋蔓戶庭毁。<br/>
　　<small about="#mwt653" typeof="mw:Transclusion">此見賤種之易繁。不知汝從何來，叢生於此，憎之也。一當秋露寒涼，不久委落，危之也。戶庭毁，謂遮塞路逕。<br/>
　　<span class="book-name">吴都賦</span>：宗生高岡，族茂幽草。揚雄<span class="book-name">蜀都賦</span>：其竹則宗生簇攢，俊茂豐美。<br/>
　　鮑照詩：歸華先委露。<br/>
　　<span class="book-name">左傳</span>：無使滋蔓。　<span class="book-name">易</span>：不出戶庭。</small><br/>
　　因知邪干正，掩抑至沒齒。賢良雖得祿，守道不封己。擁塞<small about="#mwt654" typeof="mw:Transclusion">先則切</small>敗芝蘭，衆多盛荆杞。<br/>
　　<small about="#mwt655" typeof="mw:Transclusion">此拈出本意，著眼在「邪干正」三字。君子守道潔己，其芳澤可以被人，小人必欲摧抑終身，如荆杞之敗芝蘭也。　「掩抑至沒齒」，此公痛心疾首語。苣、莧，是比義。芝蘭、荆杞，又是比中之比。<br/>
　　干，侵害也。<br/>
　　吴均詩：掩抑摧藏張女彈。<br/>
　　謝靈運詩：守道自不攜。　<span class="book-name">國語</span>：叔向曰：引黨以封己。李康<span class="book-name">運命論</span>：封己養高，勢動人主。</small><br/>
　　中園陷蕭艾，老圃永為恥。登於白玉盤，藉以如霞綺。莧也無所施，胡顏入筐篚。<br/>
　　<small about="#mwt656" typeof="mw:Transclusion">仍以喻意作結，見邪終不能勝正也。蕭艾陷苣，老圃傷心，豈知久屈終伸。玉盤霞綺之上，登苣而不用莧，君子之可貴猶是矣。　此章七段，各六句分截。<br/>
　　<span class="book-name">世說</span>：寧為蘭摧玉折，不作蕭敷艾榮。<span class="book-name">詩</span>注：蕭，蒿也。<br/>
　　<span title="論語·子路第十三：
樊遲請學稼，子曰：「吾不如老農。」請學為圃。曰：「吾不如老圃。」樊遲出。子曰：「小人哉，樊須也。上好禮，則民莫敢不敬。上好義，則民莫敢不服。上好信，則民莫敢不用情。夫如是，則四方之民襁負其子而至矣，焉用稼。」" class="source">老圃</span>，見<span class="book-name">論語</span>。<br/>
　　<span class="book-name">漢官儀</span>：封禪壇有白玉盤。徐摛<span class="book-name">詠橘</span>詩：愧以無雕飾，徒然登玉盤。<br/>
　　藉綺，盤下承之以綺。謝朓詩：餘霞散成綺。<br/>
　　曹植表：忍垢苟全，則犯詩人胡顏之譏。</small><br/>
　　<small about="#mwt658" typeof="mw:Transclusion">高元之<span class="book-name">荼甘錄</span>曰：自古工詩者，未嘗無興也，覩物有感則有興。今之作詩，以興近乎訕也，故不敢作，而詩之一義廢矣。杜<span class="book-name">萵苣</span>詩云：「兩旬不甲拆，空惜埋泥滓。野莧迷汝來，宗生實於此」，皆興小人盛而掩抑君子也。至高適<span class="book-name">題處士園</span>云：「耕地桑柘間，地肥菜常熟。為問葵藿資，何如廟堂肉」，則近乎訕矣。作詩者知興之與訕異，始可與言詩矣。</small><br/>
　　<span id="bai_di" about="#mwt659" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#bai_di" class="mw-selflink-fragment">白帝</a></span><br/>
　　<small about="#mwt660" typeof="mw:Transclusion">鶴注：當是大曆元年秋作。　張遠注：此在白帝城而作，非專咏白帝也。</small><br/>
　　白帝城中雲出門<small about="#mwt662" typeof="mw:Transclusion">一作城頭雲若屯</small>，白帝城下雨翻盆。高江急峽雷霆鬬，翠<small about="#mwt663" typeof="mw:Transclusion">一作古</small>木蒼<small about="#mwt664" typeof="mw:Transclusion">一作長</small>藤日月昏。戎<small about="#mwt665" typeof="mw:Transclusion">一作去</small>馬不如歸馬逸，千<small about="#mwt666" typeof="mw:Transclusion">一作百</small>家今有百<small about="#mwt667" typeof="mw:Transclusion">一作十</small>家存。哀哀寡婦誅求盡，慟哭秋原何處村。<br/>
　　<small about="#mwt668" typeof="mw:Transclusion">此章為夔州民困而作也。上四，峽中雨景。下四，雨後感懷。　江流助以雨勢，故聲若雷霆之鬬。樹木蔽以陰雲，故昏霾日月之光。此陰慘之象也。戎馬之後，百家僅存，戶口銷於兵賦，故寡婦遍哭於秋村，此為崔旰之亂而發歟。　<span class="book-name">杜臆</span>：前敘雨景，便興下亂象。戎馬，指作亂者，「不如歸馬逸」，笑其勞而無益。<br/>
　　<span class="book-name">莊子</span>：望之若屯雲。<br/>
　　馬融<span class="book-name">廣成頌</span>：闇昧不覩日月之光，聾昏不聞雷霆之震。王逸<span class="book-name">楚辭注</span>：雲興而日月閽。<br/>
　　<span class="book-name">國語</span>：范文子立於戎馬之前。　<span class="book-name">書</span>：歸馬於華山之陽。<br/>
　　鼂錯書：調立城邑，無下千家。　<span class="book-name">文心雕龍</span>：百家飆駭。<br/>
　　<span class="book-name">楚辭</span>：聲哀哀而懷高丘兮。　<span class="name">賈捐之</span>對：老母寡婦，飲泣巷哭。<br/>
　　<span class="book-name">左傳</span>：誅求無藝。　陳後主詩：四野秋原暗。</small><br/>
　　<small about="#mwt669" typeof="mw:Transclusion">杜詩起語有歌行似律詩者，如「倚江柟樹草堂前，古老相傳二百年」是也。有律體似歌行者，如「白帝城中雲出門，白帝城下雨翻盆」是也。然起四句一氣滚出，律中帶古何礙，唯五六掉字成句，詞調乃稍平耳。</small><br/>
　　<span id="huang_cao" about="#mwt659" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#bai_di" class="mw-selflink-fragment">黃草</a></span><br/>
　　<small about="#mwt670" typeof="mw:Transclusion">朱注：觀首二句，乃夔州作無疑。黃鶴疑松州被圍，謂廣德二年事，因以「秦中驛使」為李之芳使吐蕃，「蜀道兵戈」為徐知道據劍閣，全解俱謬，今以舊編正之。　單復編在大曆元年之秋。</small><br/>
　　黃草峽西船不歸，赤甲山下人行<small about="#mwt671" typeof="mw:Transclusion">一作行人</small>稀。秦中驛使<small about="#mwt672" typeof="mw:Transclusion">去聲</small>無消息，蜀道兵<small about="#mwt673" typeof="mw:Transclusion">一作干</small>戈有是非。萬里秋風吹錦水，誰家别淚濕羅衣。莫愁劍閣終堪據，聞道<small about="#mwt674" typeof="mw:Transclusion">去聲</small>松州已被<small about="#mwt675" typeof="mw:Transclusion">去聲</small>圍。<br/>
　　<small about="#mwt676" typeof="mw:Transclusion">此章為蜀中兵亂而作也。上四，刺崔旰。下四，憂吐蕃。船不歸，水阻也。行人稀，陸梗也。無消息，未聞朝命區處。有是非，郭崔互有曲直。錦江别淚，憶舊交之遭亂者。松州被圍，則全蜀安危所係，故所憂不獨在劍閣也。<br/>
　　黃草峽，在涪州上流四十里。赤岬山，在夔州府東北七里。<span class="book-name">通鑑</span>：大曆四年，涪州守捉使王守仙伏兵黃草峽。胡三省曰：黃草峽在涪州之西。<span class="book-name">益州記</span>：涪州黃葛峽，有相思崖，今名黃草峽，山草多黃，故名。　<span class="book-name">水經注</span>：赤岬山，公孫述所造，因山據勢，周回七里一百四十步，東高二百丈，西北高一千丈，南連基白帝，山甚高大，不生樹木，其石悉赤，土人云：如人袒胛，故謂之赤甲山。<br/>
　　王粲為劉表書：河山阻限，狼虎當路，雖遣驛使，或至或否。<br/>
　　<span class="book-name">吴越春秋</span>：欲興兵戈，以誅暴楚。　<span class="book-name">莊子</span>：無成心而有是非。<br/>
　　萬里橋，在成都。　庾信詩：錦水照簪裾。<br/>
　　又：别淚損横波。　何遜詩：復恐濕羅衣。</small><br/>
　　<small about="#mwt677" typeof="mw:Transclusion">朱鶴齡曰：考唐史，杜鴻漸至蜀，崔旰與楊子琳、柏茂林等，各授刺史防禦，而不正崔旰專殺主將之罪，故有兵戈是非之語，蓋言崔亂成都，柏、楊討之，其是非不可無辯也。然旰本建功西山，郭英又通其妾媵，激之生變，其罪有不專在旰者。未幾釋甲，隨鴻漸入朝，而吐蕃則歲歲為蜀患，故末語又不憂劍閣而憂松州也。松州先為吐蕃所陷，此云已被圍，必中間嚴武又收復之。</small><br/>
　　<span id="bai_yan_shan" about="#mwt678" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#bai_yan_shan" class="mw-selflink-fragment">白鹽山</a></span><br/>
　　<small about="#mwt679" typeof="mw:Transclusion">鶴注：當是大曆元年秋作。</small><br/>
　　卓立羣峰外，蟠根積水邊。他皆任厚地，爾<small about="#mwt680" typeof="mw:Transclusion">一作我</small>獨近<small about="#mwt681" typeof="mw:Transclusion">去聲</small>高天。白牓千家邑，清秋萬估<small about="#mwt682" typeof="mw:Transclusion">一作古，一作里</small>船。詞人取佳句，刻畫竟誰<small about="#mwt683" typeof="mw:Transclusion">一作難</small>傳<small about="#mwt684" typeof="mw:Transclusion"><span class="book-name">英華</span>作刷練始堪傳</small>。<br/>
　　<small typeof="mw:Transclusion">上四，寫山勢之孤高。中二，記人民之聚集。末則自信詩句足傳也。　<span class="book-name">杜臆</span>：山高者，基必大。此山卓立羣峰之表，乃蟠根於積水之邊，望若懸空，是不任地而近天矣，豈非夔府一奇觀哉。且繞山而上，千家成邑，積水之中，萬估船來，又蜀中一都會也。向者春望此山，雖有斷壁紅樓之句，今秋親歷其地，苦心刻劃，而始得此山真面目，但恐詞人取句，未必能傳耳。此詩細玩，始知描寫之工，後來選者不及，論文笑自知，信矣。<br/>
　　錢箋：<span class="book-name">荊州記</span>：白鹽崖下有黃龍灘，水最急，沿泝所忌，故曰「積水邊」也。<br/>
　　謝莊<span class="book-name">月賦</span>：任地班形。<br/>
　　<span class="book-name">東京賦</span>：豈徒跼高天，蹐厚地而已哉。<br/>
　　白牓，指門上扁額。　<span class="book-name">杜臆</span>：地志載赤甲山有孤城，即魚復縣。鹽山不言有邑，此特言其有似千家之邑耳。<br/>
　　江淹詩：刻劃崷崒兮，雲山而碧峰。　黃希曰：<span class="book-name">世說</span>：周顗云：「刻劃無鹽」，此因山名白鹽，故有末句。</small><br/>
　　<span id="ye_xian_zhu_miao" about="#mwt685" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#ye_xian_zhu_miao" class="mw-selflink-fragment">謁先主廟</a></span><br/>
　　<small about="#mwt686" typeof="mw:Transclusion">鶴注：成都有先主廟，夔州亦有之。先主伐吴，步歸魚復，崩於永安宮，所以有廟。永安宮在豐溪之側，即詩中青溪也。搖落，乃秋候，當是大曆元年秋作。　<span class="book-name">方輿勝覽</span>：廟在奉節縣東六里</small><br/>
　　慘澹風雲會，乘時各有人。力侔分社稷，志屈偃經綸。復漢留長策，中原仗老臣。雜耕心未已，歐<small about="#mwt687" typeof="mw:Transclusion">於口切，嘔同</small>血事酸辛。霸氣西南歇，雄圖歷數屯。錦江元過楚，劍閣復<small about="#mwt688" typeof="mw:Transclusion">扶又切</small>通秦。<br/>
　　<small about="#mwt689" typeof="mw:Transclusion">首敘先主始末。　當時創業未半，委之武侯，及武侯既殁，而漢祚遂亡矣。　各有人，孫曹角立也。力侔，謂三國鼎峙。志屈，謂征吴未遂。仗老臣以復漢，即先主臨終時所謂「君才十倍曹丕，必能定大事」也。雜耕渭南，歐血軍中，此<span class="book-name">出師表</span>所謂「鞠躬盡瘁，死而後已」者也。霸氣二句，言天命去而漢祚終。　舊注：錦江、劍閣，蜀地也，過楚通秦，傷其不久而合於晉。　<span class="book-name">杜臆</span>：蜀漢不興，以霸氣歇、歷數屯，天限之也。不然，蜀都雖小，其東達楚，可以取吴，其北通秦，可以取魏，何患不能混一哉。按：此說多一轉折，不如前說為當。<br/>
　　<span class="book-name">世說</span>：道壹道人曰：風霜固所不論，乃先集其慘澹。　陸機詩：靄靄風雲會。<span class="book-name">雲臺二十八將論</span>：咸能感會風雲，奮其知勇。<br/>
　　<span class="book-name">吴越春秋</span>：湯武乘四時之利而制夏殷。　陸抗疏：德均則衆者勝寡，力侔則安者制危。<br/>
　　<span class="book-name">左傳</span>：社稷有主。<br/>
　　<span class="book-name">易</span>：君子以經綸。<br/>
　　<span class="book-name">出師表</span>：北定中原，興復漢室。　晉郭欽疏：萬世之長策也。<br/>
　　<span class="book-name">吴越春秋</span>：先王之老臣也。<br/>
　　<span class="book-name">蜀志</span>：亮與司馬懿對於渭南，每患糧不繼，分兵屯田，為久駐之基。耕者雜於渭濱，居民之間，百姓安堵，軍無私焉。　鍾會檄文：勞役未已。未然、已然，二字折開，與酸辛為借對。<br/>
　　<span class="book-name">魏志</span>：亮糧盡勢窮，憂恚嘔血，一夕，燒營遁走，入谷道，發病卒。裴松之曰：亮在渭濱，魏人躡跡，勝負之形，未可測量，而云嘔血，蓋因孔明亡而自誇大也。夫以孔明之略，豈為仲達嘔血乎。劉琨喪師，與元帝箋亦云「亮軍敗嘔血」，此則引虛記以為言也。　阮籍詩：揮翼且酸辛。<br/>
　　<span class="book-name">吴越春秋</span>：范蠡曰：霸王之氣，見於地戶。<br/>
　　謝朓詩：雄圖悵若茲。　<span class="book-name">書</span>：天之歷數在爾躬。</small><br/>
　　舊俗存祠廟，空山立<small about="#mwt691" typeof="mw:Transclusion">一作泣</small>鬼神。虛簷交<small about="#mwt692" typeof="mw:Transclusion">一作扶</small>鳥道<small about="#mwt693" typeof="mw:Transclusion">一作過</small>，枯木半龍鱗。竹送清<small about="#mwt694" typeof="mw:Transclusion">樊作青</small>溪月，苔移玉座春。閭閻兒女換，歌舞歲時新。<br/>
　　<small about="#mwt695" typeof="mw:Transclusion">此寫廟中景事。　交鳥道，廟之高。半龍鱗，木之古。竹送二句，見歲時屢度。閭閻二句，見廟祀常存。　盧世㴶曰：此見人心思漢，歷數百年如一日也。<br/>
　　<span class="book-name">國語</span>：卒歷代之舊俗。　<span class="book-name">後漢·成安侯傳</span>：帝為起祠廟。<br/>
　　立，謂設立神像。作「泣鬼神」者，未安。<br/>
　　江總詩：虚簷静暮雀。　<span class="book-name">南中八志</span>：鳥道四百里。<br/>
　　庾信詩：自能枯木潤。　<span class="book-name">子虚賦</span>：照爛龍鱗。<span class="book-name">抱朴子</span>：松樹，其皮中有脂，狀如龍形。<br/>
　　<span class="book-name">杜臆</span>：清溪之月，從竹梢露出，故云「竹送」。玉座之苔，與春色頻呈，故云「苔移」。　玉座，神床也。謝朓詩：玉座猶寂寞。<br/>
　　<span class="book-name">東都賦</span>：閭閻且千。　黃注：兒女，即歌舞者。<br/>
　　<span class="book-name">左傳</span>：歌舞不倦。　竺僧度詩：倏忽歲時過。</small><br/>
　　絕域歸舟遠，荒城繫<small about="#mwt696" typeof="mw:Transclusion">音計</small>馬頻。如何對搖落，況乃久風塵。孰<small about="#mwt697" typeof="mw:Transclusion">荆作勢</small>與關張並，功臨耿鄧親。應<small about="#mwt698" typeof="mw:Transclusion">一作繼</small>天才不小，得士<small about="#mwt699" typeof="mw:Transclusion">晉作土</small>契無鄰。遲暮堪帷幄，飄零且釣緍<small about="#mwt700" typeof="mw:Transclusion">一作罠</small>。向來憂國淚，寂寞灑衣巾。<br/>
　　<small about="#mwt701" typeof="mw:Transclusion">此謁廟而有感也。　周甸注：當此風塵搖落中，孰與關張並列而功侔耿鄧乎，必有真主應天之才，方成君臣契合之機。今年齒遲暮，豈堪更參帷幄，秪作磻溪釣叟已耳，但憂國念深，不禁淚灑衣巾也。　<span class="book-name">杜臆</span>：後八句，一是言有君則有臣，一是歎有臣而無君，此思古傷今之語。此詩中八句，乃敘題，前後各十二句，全以議論成章，他人無此深厚力量。<br/>
　　李陵書：出征絕域。　謝朓詩：天際識歸舟。<br/>
　　又：荒城迥易陰。　劉琨詩：繫馬長松下。<br/>
　　<span class="book-name">楚辭</span>：蕭瑟兮草木搖落而變衰。<br/>
　　周王褒詩：戍久風塵色。<br/>
　　<span class="book-name">蜀志</span>：關公，字雲長。張飛，字翼德。先主與二人寢則同床，恩若兄弟。<span class="book-name">陳書</span>：蕭摩訶仕陳，屢從<span class="name">吴明徹</span>北伐，謂其材不減關張。<br/>
　　<span class="book-name">後漢書</span>：耿弇，字伯昭，從光武，拜建威大將軍，後封好畤侯。鄧禹，字仲華，光武安集河北，拜前將軍，後定河東，拜為司徒，封高密侯。<br/>
　　<span class="book-name">蜀志</span>：譙周等上言：聖王應際而生，與神合契，願大王應天順民。<br/>
　　武侯本傳：先主曰：「孤之有孔明，猶魚之有水」，所謂「得士契無鄰」也。<span class="book-name">史記</span>：嚴仲子亦可謂知人，能得士矣。　無鄰，無與比鄰也。<br/>
　　<span class="book-name">楚辭</span>：恐美人之遲暮。　黃生注：帷幄，用子房事。釣緡，用太公事。　<span class="book-name">高帝紀</span>：運籌帷幄之中，吾不如子房。<br/>
　　庾信賦：將軍一去，大樹飄零。　<span class="book-name">詩</span>：其釣維何，維絲伊緡。<span class="book-name">抱朴子</span>：施釣緡於脩木之末。緡，一作罠，引<span class="book-name">文選注</span>鹿網為證，非也。公在江邊，故云釣緡。<br/>
　　<span class="book-name">前漢·蓋寬饒傳</span>：進有憂國之心。<br/>
　　<span class="book-name">楚辭</span>：寂寞而絕端。　沈約詩：寧假濯衣巾。</small><br/>
　　<small about="#mwt703" typeof="mw:Transclusion">善作詩者，必構全局，全局既定，則議論得展，而意義層出矣。此篇若無起段之激昂悲壯，則開端少力量。若無後段之感慨淋漓，則收結少精神。能以弔古之情，寫用世之志，足令千年上下，英雄墮淚，烈士撫膺，不獨記敘廟貌處，見其古色斑斕，哀音悽愴也。</small><br/>
　　<small about="#mwt704" typeof="mw:Transclusion">孔明與伊呂相伯仲。舊說以關張相比並，非也。一云孔明豈與關張相並，直與耿鄧相親，亦非也。詩本言先主，而突贊武侯，語氣不符。據<span class="book-name">杜臆</span>，公不以將材自居，而欲為中興名佐，是也。錢箋亦云：孰與四句，屬公自敘語。公當流落風塵之中，而追懷應天得士之遇，故有此言耳。</small><br/>
　　<small about="#mwt705" typeof="mw:Transclusion">胡應麟曰：「力侔分社稷，志屈偃經綸」，<span class="name" title="歐陽修">歐</span><span class="name" title="蘇軾">蘇</span>得之而為論宗。「江山如有待，花柳更無私」，<span class="name" title="二程">程</span><span class="name" title="邵雍">邵</span>得之而為理窟。「魯衛彌尊重，徐陳略喪亡」，<span class="name" title="黃庭堅">魯直</span>得之而為沉深。「白屋留孤樹，青天失萬艘」，<span class="name" title="陳師道">無己</span>得之而為勁瘦。「煙花山際重，舟楫浪前輕」，<span class="name" title="梅堯臣">聖俞</span>得之而為閒澹。「江城孤照日，山谷遠含風」，<span class="name" title="陳與義">去非</span>得之而為渾雄。凡唐末宋元人，不皆學杜，其體則杜集咸備。<span class="name" title="元稹">元微之</span>謂自詩人來，未有如子美者，乃不易之論。至輕俊學流，時相詆駁，累亦坐斯，然益足見其大也。<br/>
　　附記：昭烈帝廟祀千秋，而曹魏後世無聞，可見公道之在人心也。又考漢魏陵墓，亦存毀各異，此天道之不爽者。<span class="book-name">津逮秘書</span>載惠陵一事，有蜀盜潛入隧道，見帝與關張共聚一堂，令盜飲酒一碗，賜玉帶一圍，其人戰懼而出，所飲之酒乃漆漿也，所與之帶乃白蛇也。此見千古英靈，長存天壤矣。近年甲寅乙卯之際，河北漳水中，有十五歲童子，夏浴於河。腰斬屍浮。其家驚異，使強壯負力者，仍入水中，又斷足股而死。士人羣怒，因截河上下流，車涸其水，見一鐵輪旋轉如飛，輪角掛以利刃。土人去其刃，碎其輪，見輪旁有石槨，用巨木撞破之，槨中銅弩齊發，射傷數人。其內仍有石壁，土人用板扉蔽身，橫撞而碎壁，內有兩石榻，男左女右，對臥其上，衣冠面貌，宛若生存，視其碑石，知為魏武帝之墓。眾人惡其生前篡國，死後殺人，遂拽出其尸，粉碎骸骨。先是一月，有營卒於夢中見一五十餘歲丈夫，自稱漢丞相云：「將來子當為我保護舊居」，及將發之前一夕，又現夢云：「明朝難作，我室中金寶任汝攜取，慎勿毀我身體」。及期，眾怒難解，此卒亦分其所藏故物。時湖南逆藩稱亂，遣河北兵會討。此卒為把總官，竟傷於炮火。但能戮力從軍，捐軀報國，勝於曹氏遠矣。噫，疑塚七十，散布於太行河北，而真壙究為後人發掘，前以機械陷人，究以機械自滅，天網不漏，可為奸雄永鑒矣。此時安陽邑令，乃莆田林進士，有刻文以紀真事。</small><br/>
　　<span id="gu_bai_xing" about="#mwt706" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#gu_bai_xing" class="mw-selflink-fragment">古柏行</a></span><br/>
　　<small about="#mwt707" typeof="mw:Transclusion">鶴注：此大曆元年至夔州作。　趙次公曰：成都先主廟，武侯祠堂附焉。夔州先主廟，武侯廟各别。此詩云「孔明廟前有老柏」，蓋指夔州柏也。中云「憶昔路繞錦亭東，先主武侯同閟宮」，追言成都廟中柏也。公<span class="book-name">夔州十絕</span>云「武侯祠堂不可忘，中有松柏參天長」，此可證也。蔡夢弼曰：成都先主廟西院，即武侯祠，有武侯手植古柏，公<span class="book-name">蜀相</span>詩云「丞相祠堂何處尋，錦官城外柏森森」，此又一證也。　田況<span class="book-name">古柏記</span>：自唐季凋瘁，歷王孟二國，蠹槁尤甚，然以祠中樹，無敢伐者。宋乾德丁卯歲仲夏，枯柯復生，日益敷茂，觀者歎聳，以為榮枯之變，應時治亂，自三分迄今，八百餘年矣。　明季，蜀經張獻忠之亂，成都老柏，今不復存。</small><br/>
　　孔明廟前<small about="#mwt709" typeof="mw:Transclusion">一作階</small>有老柏，柯如青銅根如石。霜<small about="#mwt710" typeof="mw:Transclusion">一作蒼</small>皮溜雨<small about="#mwt711" typeof="mw:Transclusion">一作水</small>四十圍，黛色參天二千尺。雲來氣接巫峽長，月<small about="#mwt712" typeof="mw:Transclusion">一作日</small>出寒通雪山白<small about="#mwt713" typeof="mw:Transclusion">二句舊在愛惜之下，今依<span class="name">須溪</span>改正</small>。君臣已與時際會，樹木猶為人愛惜。<br/>
　　<small about="#mwt714" typeof="mw:Transclusion">首咏夔州柏，而以君臣際會結之。銅，比幹之青。石，比根之堅。霜皮溜雨，色蒼白而潤澤也。　四十圍、二千尺，形容柏之高大也。氣接巫峽，寒通雪山，正從高大處想見其聳峙陰森氣象耳。君臣際會，即起下先主武侯。　巫峽在東而近，雪山在西而遠。<br/>
　　朱注：四十圍、二千尺，皆假象為詞，非有故實。<span class="book-name">夢溪筆談</span>譏其太細長，<span class="book-name">湘素雜記</span>以古制圍三徑一駁之，次公注又引南鄉故城社柏大四十圍，皆為鄙說。考<span class="book-name">水經注</span>，社柏本云三十圍，亦與此不合。　任昉<span class="book-name">述異記</span>：盧氏縣有盧君冢，冢傍柏二株，根勁如銅石。劉越石<span class="book-name">扶風歌</span>：上枝拂青雲，中心十數圍。　江淹<span class="book-name">竹賦</span>：黛色參天。何光遠<span class="book-name">鑒戒錄</span>曰：沈存中<span class="book-name">筆談</span>：「杜<span class="book-name">古柏行</span>『霜皮溜雨四十圍，黛色參天二千尺』，四十圍乃是徑七尺，無乃太細長乎」，余謂四十圍若以古制論之，當有百二十尺，即徑四十尺矣，安得云七尺也。武侯廟柏，當從古制為定，則徑四十尺，其長二千尺又宜矣，豈得以太細長疑之。今按：古柏雖極高大，亦不能至二百丈，只是極形容之辭，如<span class="book-name">秦州</span>詩「高柳半天青」，柳豈能高至半天乎。<br/>
　　蕭懿詩：雲來覺山近。　<span class="book-name">宜都山川記</span>：巴東三峽巫峽長。<br/>
　　<span class="book-name">詩</span>：月出皎兮。<br/>
　　張衡<span class="book-name">同聲歌</span>：邂逅承際會。<br/>
　　<span class="book-name">左傳</span>：思其人猶愛其樹，況用其道而不恤其人乎。</small><br/>
　　憶昨路繞錦亭<small about="#mwt716" typeof="mw:Transclusion">舊作亭，<span class="book-name">英華</span>作城</small>東，先主武侯同閟宮。崔嵬枝幹郊原古，窈窕丹青戶牖空。落落盤踞雖得地，冥冥孤高多烈風。扶持自是神明力，正直元因造化功。<br/>
　　<small about="#mwt717" typeof="mw:Transclusion">此咏成都柏，而以神力化功結之。　郊原古，有古致也。戶牖空，虚無人也。此柏，下雖得地，而上受風侵，至今長存無恙者，蓋以神明呵護，為造化鍾靈耳。<br/>
　　廟在錦城之西，不當言城東，當以亭東為正。朱注：嚴武有<span class="book-name">寄題杜二錦江野亭</span>詩，故曰錦亭。<br/>
　　錢箋：<span class="book-name">寰宇記</span>：先主廟在成都府西八里，惠陵東七十步。武侯祠在先主廟西。<span class="book-name">成都記</span>：先主廟西院即武侯廟，廟前有雙大柏，古峭可愛，人云諸葛手植。陸游<span class="book-name">跋古柏圖</span>：余在成都，屢至昭烈惠陵，此柏在陵旁廟中，忠武侯室之南，所云「先主武侯同閟宮」者，與此略無小異。　<span class="book-name">詩</span>：閟宮有侐。<br/>
　　蕭子範詩：郊原共超。<br/>
　　<span class="book-name">詩正義</span>：所居之宮形狀。窈窕，幽深而閒静也。<span class="book-name">魯靈光殿賦</span>：旋室㛹娟以窈窕。　<span class="book-name">司馬相如傳</span>：丹青赭堊。　鮑照詩：開軒當戶牖。<br/>
　　杜篤<span class="book-name">首陽山賦</span>：長松落落。　<span class="book-name">西京雜記</span>：中山王<span class="book-name">文木賦</span>：或如龍盤虎踞。　沈約<span class="book-name">高松賦</span>：鬱彼高松，栖根得地。<br/>
　　陸機<span class="book-name">豪士賦序</span>：欲隕之葉，無所假烈風。<br/>
　　<span class="book-name">天台山賦</span>：實神明之所扶持。<br/>
　　<span class="book-name">莊子</span>：受命於地，惟松柏獨也正。　<span class="book-name">左傳</span>：内史<span class="name">過</span>曰：神，聰明正直而壹者也。　王羲之詩：大矣造化功，萬殊莫不均。</small><br/>
　　大厦如傾要梁棟，萬牛迴首丘山重。不露文章世已驚，未辭剪伐誰能送。苦心豈免容螻蟻，香<small about="#mwt718" typeof="mw:Transclusion">一作密</small>葉終<small about="#mwt719" typeof="mw:Transclusion">一作曾</small>經<small about="#mwt720" typeof="mw:Transclusion">一作驚</small>宿鸞鳳。志士幽人莫怨嗟<small about="#mwt721" typeof="mw:Transclusion">一作傷</small>，古來材大難為<small about="#mwt722" typeof="mw:Transclusion">一作皆難</small>用。<br/>
　　<small about="#mwt723" typeof="mw:Transclusion">此從咏柏寄慨，而以材大難用結之。　濟世大任，必須大材，間世大材，須是大用，能用則為宗臣名世，不用則為志士幽人，此末段託喻大意。　大厦四句，伏下材大難用。容螻蟻，傷其赤心已盡。宿鸞鳳，喜其餘芳可挹。賦中皆有比義。　此章三韻分三段，每段自為起結。<br/>
　　<span class="book-name">文中子</span>：大厦之傾，非一木所支。　<span class="book-name">齊書</span>：袁粲見王儉而嘆曰：宰相之門也。栝柏豫章雖小，已有棟梁之器。<br/>
　　杜預<span class="book-name">水災疏</span>：所留好種萬頭。此萬牛所本。　鮑照詩：丘山不可勝。<br/>
　　<span class="book-name">文木賦</span>：既剥既刊，見其文章。<span class="book-name">楚辭</span>：青黃雜糅，文章爛兮。<br/>
　　<span class="book-name">詩</span>：蔽芾甘棠，勿剪勿伐。<br/>
　　郭璞<span class="book-name">蚍蟻賦</span>：屬莫賤於螻蟻。<br/>
　　謝承<span class="book-name">後漢書</span>：方儲遭母憂，種松柏，鸞棲其上。<span class="book-name">焦氏易林</span>：枝葉盛茂，鸞鳳以庇。<br/>
　　何遜詩：臨川何怨嗟。<br/>
　　<span class="book-name">杜臆</span>：才大難為用，出王充<span class="book-name">論衡</span>，即孔子<span title="史記·卷四十七·孔子世家第十七：孔子曰：「回，詩云『匪兕匪虎，率彼曠野』。吾道非邪，吾何為於此」，顏回曰：「夫子之道至大，故天下莫能容。雖然，夫子推而行之，不容何病，不容然後見君子。夫道之不脩也，是吾醜也。夫道既已大脩而不用，是有國者之醜也。不容何病，不容然後見君子。」孔子欣然而笑曰：「有是哉顏氏之子。使爾多財，吾為爾宰。」" class="source">道大莫容</span>意。邵注引<span class="book-name">莊子</span>樗樹大而無用，不切。</small><br/>
　　<small about="#mwt724" typeof="mw:Transclusion">黃常明曰：「不露文章世已驚，未辭剪伐誰能送」，先器識，後文藝，與浮華炫露者自異也。「大厦如傾要梁棟，萬牛回首丘山重」，此賢者難進而易退，非其招不往也。<br/>
　　王嗣奭曰：公生平極贊孔明，蓋竊比之意。孔明才大而不盡其用，公嘗自比稷契而人莫之用，故篇終結出材大難用，此作詩本旨發興於古柏者，不然，廟樹豈真梁棟之需哉。</small><br/>
　　<small about="#mwt725" typeof="mw:Transclusion">范元實曰：詩有形似之語，若詩人賦「蕭蕭馬鳴，悠悠旆旌」是也。有激昂之語，若詩人興「周餘黎民，靡有孑遺」是也。古人形似之語，如鏡取形，燈取影。激昂之語，孟子所謂「不以文害辭，不以辭害意」者。今遊武侯廟，然後知<span class="book-name">古柏</span>詩所謂「柯如青銅根如石」信然，決不可改，此乃形似之語。「霜皮溜雨四十圍，黛色參天二千尺。雲來氣接巫峽長，月出寒通雪山白」，此乃激昂之語，不如此則不見柏之高大也。文章固多端，然警策處往往在此兩體。</small><br/>
　　<small about="#mwt726" typeof="mw:Transclusion"><span class="book-name">夢溪筆談</span>曰：樂天<span class="book-name">長恨歌</span>云「峨嵋山下少人行，旌旗無光日色薄」，峨嵋在嘉州，與幸蜀路全無涉。子美武侯廟<span class="book-name">柏</span>詩云「霜皮溜雨四十圍，黛色參天二千尺」，四十圍，乃徑七尺，無乃太細長耶。此皆文章之病也。<br/>
　　少陵題先主武侯詩，特具論世知人之識，從古詩家所僅見者。宋儒王十朋<span class="book-name">梅溪集</span>有祭文二首，短句枯韻，堪與少陵相為羽翼。其<span class="book-name">謁昭烈廟</span>云：嗚呼，東都之季，盜窺神器。分鼎者三，帝乃劉氏。有高皇度，有光武氣。有王佐臣，無中原地。以區區蜀，抗大國二。天厭漢德，壯圖弗遂。功雖少貶，四海歸義。永安故宮，遺迹可記。君臣有廟，英雄墮淚。歲月侵遠，棟宇莫治。來守是邦，過而興喟。一新廟貌，薄薦殽胾。傍觀八陣，細讀三志。我雖有酒，不祀曹魏。又<span class="book-name">謁武侯廟</span>云：丞相忠武，蜀之伊呂。高卧南陽，悲吟<span class="book-name">梁甫</span>。草廬之中，三顧先主。將漢是興，非劉曷與。君臣魚水，蛟龍雲雨。才十曹丕，志小寰宇。假令無死，師一再舉。吴魏可吞，禮樂可許。寧使英雄，墮淚今古。將略非長，庸史之語。受命天子，來帥兹土。夢觀八陣，果至夔府。廟貌僅存，風流可覩。旁有關張，一龍二虎。安得斯人，以消外侮。</small><br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
　　<span about="#mwt727" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷15#du_shi_xiang_zhu_juan_shi_wu" class="mw-selflink-fragment">杜詩詳註卷十五</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
