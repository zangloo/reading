<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷上</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c26_du_shi_xiang_zhu__si_ku_quan_shu_ben__juan25.xhtml" title="杜詩詳註 (四庫全書本)/卷25">卷二十五</a></td>
<td style="width:50%;">杜詩詳註　卷上</td>
<td class="noprint" style="width:25%; text-align:right; font-size:small;"><a rel="mw:WikiLink" href="c28_du_shi_xiang_zhu__si_ku_quan_shu_ben__juan_xia.xhtml" title="杜詩詳註 (四庫全書本)/卷下">卷下</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt279"><p>　　欽定四庫全書<br/>
　　<span id="du_shi_bu_zhu_juan_shang" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_shi_bu_zhu_juan_shang" class="mw-selflink-fragment">杜詩補註卷上</a></span><br/>
　　翰林院編修臣仇兆鰲撰<br/>
　　<span id="shao_ling_yi_shi_xiao_xu" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#shao_ling_yi_shi_xiao_xu" class="mw-selflink-fragment">少陵逸詩小序</a></span><br/>
　　杜詩零落人間，宋時後先繼出，諸家所採，贋本頗多。附餘四十五章，蔡氏登諸正集，至傳疑未決者，亦名姓兩存焉，如張祜、杜誦、暢當，得<span class="book-name">文苑英華辯證</span>，自此之外，無復遺篇。考公四十以前，有詩一千餘首，其少年之作，所載已稀，而散逸之餘，於今難覯。邇者他書流覽，偶逢片語單章，名係少陵，不忘搜錄。在作者雖云刻鵠，但後人自辯續鳧耳。　壬午春日，兆鰲識。<br/>
　　<span id="he_bi_shi_lei_zai" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#shao_ling_yi_shi_xiao_xu" class="mw-selflink-fragment"><span class="book-name">合璧事類</span>載杜詩</a></span><br/>
　　<small about="#mwt11" typeof="mw:Transclusion">楊慎<span class="book-name">丹鉛錄</span>：此見<span class="book-name">合璧</span>所載，而舊集不收，知今之全集，遺逸者多矣。</small><br/>
　　三月雪連夜，未應傷物華。只緣春欲盡，留著<small about="#mwt12" typeof="mw:Transclusion">涉略切</small>伴梨花。<br/>
　　<span id="wu_yan_yi_ju" about="#mwt13" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#wu_yan_yi_ju" class="mw-selflink-fragment">五言逸句</a></span><br/>
　　寒食少天氣，春風多柳花。<small about="#mwt14" typeof="mw:Transclusion">見<span class="book-name">合璧事類</span>。</small><br/>
　　小桃知客意，春盡始開花。<small about="#mwt16" typeof="mw:Transclusion">同前</small><br/>
　　笛唇揚折柳，衣髮掛流蘇。<small about="#mwt18" typeof="mw:Transclusion">元人伊世珍<span class="book-name">瑯環記</span>引謝氏<span class="book-name">詩源</span>二句。</small><br/>
　　<small about="#mwt19" typeof="mw:Transclusion"><span class="book-name">詩源</span>云：輕雲鬒髮甚長，每梳頭，立于榻上，猶拂地。已綰髻，左右餘髮各粗一指，結束作同心帶，垂于兩肩，以珠翠飾之，謂之流蘇髻。富家女子，多以青絲效其制，亦自可觀。故杜子美贈美人詩曰：笛唇揚折柳，衣髮掛流蘇。</small><br/>
　　<span id="qi_yan_yi_ju" about="#mwt20" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#qi_yan_yi_ju" class="mw-selflink-fragment">七言逸句</a></span><br/>
　　<small about="#mwt21" typeof="mw:Transclusion">朱彜尊曰：此乃宋人鄭獬詩，張氏誤引杜句。</small><br/>
　　野色更無山隔斷，天光直與水相通。<small about="#mwt22" typeof="mw:Transclusion">見張子韶<span class="book-name">傳心錄</span>。</small><br/>
　　萬事無成虛過日，百年多難未還鄉。<small about="#mwt24" typeof="mw:Transclusion">中唐戎昱詩，范德機誤引杜句，十訛為百。</small><br/>
　　<small about="#mwt25" typeof="mw:Transclusion">按張、范所引律句，皆杜集未載者。據黃伯思校本，凡一千四百四十七首，而今本尚闕八篇，知後世仍有遺逸矣。　嚴羽曰：「迎旦東風騎蹇驢」絕句，決非盛唐人氣象，只似白樂天言語。今世俗圖畫以為少陵詩，漁隱亦辯其非矣，而黃伯思編在杜集，非也。　<span class="book-name">談苑</span>載杜句云：「狨擲寒條馬見驚」，亦本集所未見者。</small><br/>
　　<span id="du_gong_shi_wen_shi" about="#mwt20" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#qi_yan_yi_ju" class="mw-selflink-fragment">杜公石文詩</a></span><small about="#mwt26" typeof="mw:Transclusion">出<span class="book-name">詩話類編</span>。</small><br/>
　　詩王本在陳芳國，九夜捫之麟篆熟，聲振扶桑享天福。<br/>
　　<small about="#mwt27" typeof="mw:Transclusion">杜甫十餘歲，夢人令採文于康水，覺而問人，此水在二十里外，乃往求之，見峨冠童子告曰：「汝本文星典吏，天使汝下謫為唐世文章，雲誥已降，可于豆壟下取」，甫依其言，果得一石，有金字文三句云云。後因佩入蔥市，歸而飛火入室，有聲曰：「邂逅穢吾，令汝文而不貴」。</small><br/>
　　<span id="shu_xuan_lu_ji_du_shi" about="#mwt28" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#shu_xuan_lu_ji_du_shi" class="mw-selflink-fragment"><span class="book-name">樹萱錄</span>記杜詩</a></span><br/>
　　紫領寬袍漉酒巾，江頭蕭散作閒人。秋風有意吹蘆葉，葉落無情下水濱。<small about="#mwt29" typeof="mw:Transclusion"><span class="book-name">淮海集</span>中乃八句律詩，此删為絕句矣。</small><br/>
　　<small about="#mwt30" typeof="mw:Transclusion">許彦周<span class="book-name">詩話</span>云：元撰作<span class="book-name">樹萱錄</span>載，夫差墓中，見白居易、張籍、李賀、杜牧之諸人賦詩，皆能記憶，句法亦各相似。最後老杜亦來賦詩，記其前四句如此。嗟乎，若數君子，皆不能脫然高蹈，猶為鬼耶，殊不可曉矣。若以為元撰自造此詞，則數公之詩，尚可庶幾，而少陵四句，非元所能題也。　洪容齋<span class="book-name">隨筆</span>：秦少游集有<span class="book-name">秋興</span>九首，皆擬唐人，數詩咸在焉。　秦詩云：「紫領寬袍漉酒巾，江頭蕭散作閒人。悲風有意吹林葉，落日無情下水濱。車馬憧憧諸道路，市朝袞袞共塵埃。覓錢稚子啼紅頰，不信山翁篋笥貧。」今按：後四句頗涉宋人腐句，<span class="book-name">樹萱錄</span>删去，却佳。</small><br/>
　　<span id="bai_hu_ming_zhu_ji_du_shi" about="#mwt31" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#bai_hu_ming_zhu_ji_du_shi" class="mw-selflink-fragment"><span class="book-name">百斛明珠</span>記杜詩</a></span><br/>
　　佳城鬱鬱頹寒煙，孤城乳獸號荒阡。夜卧北斗寒掛枕，木落霜野<small about="#mwt32" typeof="mw:Transclusion">舊刊作拱</small>雁連天。浮雲西去半落日，行客東盡隨長川。乾坤未毀吾尚在，肯與蟪蛄論大年。<br/>
　　<small about="#mwt33" typeof="mw:Transclusion"><span class="book-name">百斛明珠</span>云：狄遵度自兒童時已能屬文，落筆有奇氣。年十八，一夕，夢杜子美誦平生詩，皆集中所未見者。覺而記兩句，後遂續之。</small><br/>
　　<small about="#mwt34" typeof="mw:Transclusion"><span class="book-name">洞微志</span>云：彭城劉景直，雍熙間遊華清宮，因題詩于門屏云：「天子多情寵太真，六宮專幸掌中身。漁陽鼓動長安破，從此香肌委路塵。」是夜，夢明皇召去，論當時事，妃子索景直有所贈，立作詩曰：「玉刻水中龍，雲牌揭故宮。霓裳滿天月，粉骨幾春風。眉勢遠山盡，裙腰芳草空。共知千古事，悽恨與誰同。」見岐王至，明皇曰：「來何晚」，王曰：「適杜甫到臣帳中，誦哥舒翰詩，向臣似有德色云：『日月低秦樹，乾坤遶漢宮』」，明皇曰：「常愛伊『夜闌更秉燭，相對如夢寐』之句，李白終無甫之筋骨，至如賈至、崔輔國，亦闕自然之句。張老死，把筆無伊一字」，遂宴飲，忽聞寶雲寺鐘聲，方覺。</small><br/>
　　<span id="cao_tang_shi_hua_bian_du_shi" about="#mwt35" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#cao_tang_shi_hua_bian_du_shi" class="mw-selflink-fragment"><span class="book-name">草堂詩話</span>辯杜詩</a></span><br/>
　　昔時曾從漢梁王，濯錦江邊醉幾場。拂石坐來衫袖冷，踏花歸去馬蹄香。當初酒賤寧辭醉，今日愁來不易當。暗想舊遊渾似夢，芙蓉城下水茫茫。<br/>
　　<small about="#mwt36" typeof="mw:Transclusion"><span class="book-name">古今詩話</span>：蜀人<span class="book-name">將進酒</span>，嘗以為少陵詩，作<span class="book-name">瑞鷓鴣</span>唱之。相傳或謂杜甫，或謂鬼仙，或謂曲詞，未知孰是，然詳味其言，唐人語也。起首有曾從漢梁王之句，決非子美所作，況集中不載，灼可見矣。不知楊曼倩何所據云。</small><br/>
　　<small about="#mwt37" typeof="mw:Transclusion">此首中四句，來當兩字犯重，疑是乩壇鬼仙，信手揮成之作，唯三四頗近杜語，餘皆淺淡，絕無似處。</small><br/>
　　<span id="zhao_yang_yan_ge" about="#mwt35" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#cao_tang_shi_hua_bian_du_shi" class="mw-selflink-fragment">朝陽巖歌</a></span><br/>
　　<small about="#mwt38" typeof="mw:Transclusion">此歌出<span class="book-name">零陵總記</span>，謂杜陵所作，今見<span class="book-name">詩話總龜</span>。</small><br/>
　　朝陽巖下消水澄，朝陽洞中寒泉清。零陵城郭夾峭岸，巖洞幽奇當郡城。荒蕪自古人不見，零陵徒有先賢傳<small about="#mwt39" typeof="mw:Transclusion">去聲</small>。水石為娛安可忘，長歌一曲留相勸。<br/>
　　<small about="#mwt40" typeof="mw:Transclusion">朝陽巖，在永州城西南一里餘。唐元結所名也，以東向日先照，故名。今按：杜公遊蹟，未嘗至此，且詩義淺薄，恐亦後人所託者。</small><br/>
　　<span id="qiu_yu_yin" about="#mwt35" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#cao_tang_shi_hua_bian_du_shi" class="mw-selflink-fragment">秋雨吟</a></span><br/>
　　屋小茅乾雨聲大，自疑身著蓑衣卧。兼是孤舟夜泊時，風吹折葦來相佐。我有愁衿無可那，纔成好夢剛驚破。背壁寒燈不及螢，重挑却向燈前坐。<br/>
　　<small about="#mwt218" typeof="mw:Transclusion">此詩本集不載，見祝氏<span class="book-name">事文類聚</span>，不知見於何書。今翫其句調語氣，酷似夔州夜歸詩，俟從容詳考也。</small><br/>
　　<span id="zhu_jia_yong_du_xiao_xu" about="#mwt41" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#zhu_jia_yong_du_xiao_xu" class="mw-selflink-fragment">諸家詠杜小序</a></span><br/>
　　<span class="name">少陵</span>同時，宗工角立，吐盛<span class="dynasty">唐</span>之雅調，成才士之風流。登塔賦詩，則有慈恩四作。早朝屬和，咸推春殿諸章。<span class="name">嚴</span><span class="name">高</span>贈答於<span class="place">西川</span>，<span class="name">韋</span><span class="name">郭</span>倡酬於<span class="place">南楚</span>，列存正集，俱見交情。他如散出遺篇，每覩名家逸興。<span class="name">任華</span><span class="name">太白</span>，各著清詞。<span class="name">杜牧</span><span class="name">昌黎</span>，並占佳句。<span class="name">歐</span><span class="name">王</span>起於<span class="dynasty">北宋</span>，揚搉居先。<span class="name">范</span><span class="name">陸</span>繼自<span class="dynasty">南朝</span>，賡歌未墜。若<span class="dynasty">元</span><span class="dynasty">明</span>而降，覺風韻依然。或經<span class="place">錦里</span>草堂，衣冠肅拜。或過<span class="place">耒陽</span>荒塚，蘋藻薦馨。或諷誦遺文，動詞人之感發。或登臨勝地，追往蹟以留連。凡兹泝流尋源，皆足標新領異，欲徵韻事，爰綴餘編。　壬午夏日<span class="name">兆鰲</span>識。<br/>
　　<span id="lu_jun_dong_shi_men_song_du_fu" about="#mwt42" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lu_jun_dong_shi_men_song_du_fu" class="mw-selflink-fragment">魯郡東石門送杜甫</a></span><small about="#mwt43" typeof="mw:Transclusion">見<span class="book-name">太白集</span>。　此下皆唐人</small><span class="name right">李　白</span><br/>
　　醉别復幾日，登臨遍池臺。何言石門路，重有金尊開。秋波落泗水，海色明徂徠。飛蓬各自遠，且盡手中杯。<br/>
　　<span id="sha_qiu_cheng_xia_ji_du_fu" about="#mwt44" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#sha_qiu_cheng_xia_ji_du_fu" class="mw-selflink-fragment">沙丘城下寄杜甫</a></span><small about="#mwt45" typeof="mw:Transclusion">同上</small><br/>
　　我來竟何事，高卧沙丘城。城邊有古樹，日夕連秋聲。魯酒不可醉，齊歌空復情。思君若汶水，浩蕩寄南征。<br/>
　　<span id="tai_bai_yi_shi" about="#mwt46" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#tai_bai_yi_shi" class="mw-selflink-fragment">太白逸詩</a></span><small about="#mwt47" typeof="mw:Transclusion">此見唐人<span class="book-name">本事詩</span>。</small><br/>
　　飯顆山頭逢杜甫，頭戴笠子日卓午。為問因何太瘦生，只為從來作詩苦。<br/>
　　<small about="#mwt48" typeof="mw:Transclusion">此詩唐人謂譏其太愁肝腎也。今按：李集不載，洪容齋謂是好事者為之耳。李杜文章知己，心相推服，斷無此語，且詩詞庸俗，一望而知為贋作也。</small><br/>
　　<span id="za_yan_ji_du_shi_yi" about="#mwt49" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#za_yan_ji_du_shi_yi" class="mw-selflink-fragment">雜言寄杜拾遺</a></span><small about="#mwt50" typeof="mw:Transclusion">此首見<span class="book-name">唐詩紀</span></small><span class="name right">任　華</span><br/>
　　<span class="name">杜拾遺</span>，名甫，第二才甚奇。<span class="name">任生</span>與君别來已多時，何嘗一日不相思。<span class="name">杜拾遺</span>，知不知，昨日有人誦得數篇黃絹詞。吾怪異奇特借問，果然稱是<span class="name">杜二</span>之所為。勢攫虎豹，氣騰蛟螭，<span class="name">滄海</span>無波似鼓蕩，<span class="name">華</span><span class="name">嶽</span>平地欲奔馳。<span class="name">曹</span><span class="name">劉</span>俯仰慚大敵，<span class="name">沈</span><span class="name">謝</span>逡巡稱小兒。昔在帝城中，盛名君一箇。諸人見所作，無不心膽破。郎官叢裡作狂歌，丞相閣中嘗醉卧。前年皇帝歸<span class="place">長安</span>，承恩闊步青雲端。積翠扈遊花匼匝，披香寓直月團欒。英才特達承天眷，公卿無不相欽羡。只緣<span class="name">汲黯</span>好直言，遂使<span class="name">安仁</span>却為掾。如今避地<span class="place">錦城</span>隅，幕下英僚每日相就<small about="#mwt51" typeof="mw:Transclusion">一作随</small>提玉壺。半酣起舞捋髭鬚，乍低乍昂旁若無。古人制禮但為防俗士，豈得為君設之乎。而我不飛不鳴亦何以，只待朝廷有知己。已曾讀却無限書，拙詩一句兩句在人耳。如今看之總無益，又不能崎嶇傍<small about="#mwt52" typeof="mw:Transclusion">一作倚</small>朝市。且嘗事畊稼，豈得便徒爾。<span class="place">南陽</span><span class="name">葛亮</span>為朋友，<span class="place">東山</span><span class="name">謝安</span>作鄰里。閒常把琴弄，悶卽提樽起。鶯啼二月三月時，花發千山萬山裡。此時幽曠無人知，火急將書憑驛使，為報<span class="name">杜拾遺</span>。<br/>
　　<small about="#mwt53" typeof="mw:Transclusion">翫此詩，起段似杜舊友，又似杜乍交。當時少陵詩名，推重海内，此篇頗傲睨放恣，幾乎呼大將如小兒矣。考<span class="book-name">唐詩紀</span>中止載華兩首，一寄太白，一寄少陵，何獨揀此二大名公作詩相贈耶。又篇中語帶俚俗，格調不見高雅，俱屬可疑。</small><br/>
　　<span id="diao_zhang_ji" about="#mwt49" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#za_yan_ji_du_shi_yi" class="mw-selflink-fragment">調張籍</a></span><span class="name right">韓　愈</span><br/>
　　李杜文章在，光焰萬丈長。不知羣兒愚，那用故謗傷。蚍蜉撼大樹，可笑不自量。伊我生其後，舉頭遥相望。夜夢多見之，晝思反微茫。徒觀斧鑿痕，不矚治水航。想當施手時，巨刅磨天揚。垠崖劃崩豁，乾坤擺雷硠。惟此兩夫子，家居率荒涼。帝欲長吟哦，故遣起且僵。剪翎送籠中，使看百鳥翔。平生千萬篇，金薤垂琳琅。仙官敕六丁，雷電下取將。流落人間者，泰山一毫芒。我願生兩翅，捕逐出入荒。精誠忽交通，百怪入我腸。刺手拔鯨牙，舉瓢酌天漿。騰身跨汗漫，不著織女襄。顧語地上友，經營無太忙。乞君飛霞珮，與我高頡頏。<br/>
　　<span id="ti_du_zi_mei_fen" about="#mwt55" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_du_zi_mei_fen" class="mw-selflink-fragment">題杜子美墳</a></span><small about="#mwt56" typeof="mw:Transclusion">見分類千家注本。</small><br/>
　　何人鑿開混沌殼，二氣由來有清濁。孕其清者為聖賢，鍾其濁者成愚樸。英豪雖沒名猶嘉，不肖虛死如蓬麻。榮華一旦世俗眼，忠孝萬古賢人牙。有唐文物盛復全，名書史册俱才賢。中間詩筆誰清新，屈指都無四五人。獨有工部稱全美，當日詩人無擬倫。筆追清風洗俗耳，心奪造化回陽春。天光晴射洞庭秋，寒玉萬頃清光流。我常愛慕如饑渴，不見其面生閒愁。今春偶客耒陽路，悽慘去尋江上墓。召朋特地踏煙蕪，路入溪村數百步。招手借問騎牛兒，牧童指我祠堂路。入門古屋三四間，草茅緣砌生無數。寒竹珊珊搖曉風，野蔓層層纏庭戶。升堂再拜心惻然，心欲虔啟不成語。一帶空土煙蕪裏，虛使詩人歎悲起。怨聲千古寄西風，寒骨一夜沉秋水。當時處處多白酒，牛炙如今家家有。飲酒食炙今如此，何故常人無飽死。子美當日稱才賢，聶侯見待誠非喜。洎乎聖意再搜求，姦臣以此欺天子。捉月走入千丈波，忠諫便沉汨羅底。固知天意有所存，三賢所歸同一水。過客留詩千百人，佳詞繡句虚相美。墳空飫死已傳聞，千古醜聲竟誰洗。明時好古疾惡人，應以我意知終始。<br/>
　　<small about="#mwt60" typeof="mw:Transclusion">鄭昂曰：嘗讀李元賓補傳，及韓退之<span class="book-name">題子美墳</span>詩，皆謂溺死於漲水。此自<span class="book-name">摭遺</span>所載，疑非二公所作，大抵好事者為之耳。　今按：退之去李杜不遠，捉月漂水之說，世俗浪傳，正當力闢其誣，何反助之狂瀾。此詩本集不載在編，詩者固已汰去矣，然其中雋拔之語，又似非後人所託，何耶。　韓詩原集外，後人復搜錄遺篇，而尚有逸詩。唐五竇<span class="book-name" title="新唐書·卷一百七十五·列傳第一百·竇群傳：兄常、牟，弟庠、鞏，皆為郎，工詞章，為《聯珠集》行於時，義取昆弟若五星然。">聯珠</span>載竇牟為東都判官，陪韓院長、韋河南同尋劉師不遇，分韻賦詩，都官員外郎韓愈得尋字，云：「秦客何年駐，仙源此地深。還隨躡鳧騎，來訪馭雲襟。院閉青霞入，松高老鶴尋。猶疑隱形坐，敢起竊桃心。」今韓集皆不載，見洪容齋<span class="book-name">隨筆</span>中。或云<span class="book-name">題子美墳</span>詩，亦其散逸人間者。</small><br/>
　　<span id="song_ke_you_shu" about="#mwt55" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_du_zi_mei_fen" class="mw-selflink-fragment">送客遊蜀</a></span><span class="name right">張　籍</span><br/>
　　行盡青山到益州，錦城樓下二江流。杜家曾向此中住，為到浣花溪水頭。<br/>
　　<span id="du_li_du_shi_ji" about="#mwt55" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/捲上#ti_du_zi_mei_fen" class="mw-selflink-fragment">讀李杜詩集因題卷後　　　　　</a></span><span class="name right">白居易</span><br/>
　　翰林江左日，員外劍南時。不得高官職，仍逢苦亂離。暮年逋客恨，浮世謫仙悲。吟咏流千古，聲名動四夷。文場供秀句，樂府待新詞。天意君須會，人間要好詩。<br/>
　　<span id="du_du_shi_du_mu" about="#mwt55" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/捲上#ti_du_zi_mei_fen" class="mw-selflink-fragment">讀杜詩</a></span><span class="name right">杜　牧</span><br/>
　　杜詩韓筆愁來讀，似倩麻姑癢處搔。天外鳳凰誰得髓，無人解合續絃膠。<br/>
　　<span id="du_fu_tong_gu_mao_ci" about="#mwt61" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_fu_tong_gu_mao_ci" class="mw-selflink-fragment">杜甫同谷茅茨</a></span><small about="#mwt62" typeof="mw:Transclusion">咸通十四載作</small><span class="name right">趙　鴻</span><br/>
　　工部棲遲後，鄰家大半無。青羌迷道路，白社寄盃盂。大雅何人繼，全生此地孤。孤雲飛鳥什，空勒舊山隅。<br/>
　　<span id="li_ting" about="#mwt63" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#li_ting" class="mw-selflink-fragment">栗亭</a></span><br/>
　　杜甫栗亭詩，詩人多在口。悠悠二甲子，題紀今何有。<br/>
　　<span id="shu_zhong" about="#mwt63" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#li_ting" class="mw-selflink-fragment">蜀中</a></span><span class="name right">鄭　谷</span><br/>
　　夜多無雨曉生塵，草色風光日日新。蒙頂茶畦千點露，浣花牋紙一溪春。揚雄宅在唯喬木，杜甫臺荒絕舊鄰。却共海棠花有約，數年留滯不歸人。<br/>
　　<span id="song_shen_guang" about="#mwt64" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#song_shen_guang" class="mw-selflink-fragment">送沈光</a></span><small about="#mwt65" typeof="mw:Transclusion">集作田光</small><br/>
　　九陌低迷誰問我，五湖流浪可悲君。著書笑破蘇司業，賦詠思齊鄭廣文。理棹好攜三百首，阻風須飲幾千分。耒陽江口春山綠，慟哭應尋杜甫墳。<br/>
　　<span id="xia_shan_yu_zhi" about="#mwt66" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#xia_shan_yu_zhi" class="mw-selflink-fragment">峽山寓止</a></span><br/>
　　荆州未解圍，小縣結茅茨。强對官人笑，偏為野鶴欺。江春鋪網闊，市晚鬻蔬遲。子美猶如此，翻然不敢悲。<br/>
　　<span id="shu_zhong_shang_hai_tang" about="#mwt67" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#shu_zhong_shang_hai_tang" class="mw-selflink-fragment">蜀中賞海棠</a></span><br/>
　　濃澹芳春滿蜀鄉，半隨風雨斷鶯腸。浣花溪上堪惆悵，子美無心為發揚。<br/>
　　<small about="#mwt68" typeof="mw:Transclusion">杜工部居兩蜀，詩集中無海棠之題。</small><br/>
　　<span id="wen_du_juan" about="#mwt67" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#shu_zhong_shang_hai_tang" class="mw-selflink-fragment">聞杜鵑</a></span><span class="name right">李　洞</span><br/>
　　萬古瀟湘波上雲，化為流血杜鵑身。長疑啄破青山色，秖恐啼穿白日輪。花落玄宗迴<small about="#mwt69" typeof="mw:Transclusion">一作歸</small>蜀道，雨收<small about="#mwt70" typeof="mw:Transclusion">一作飛</small>工部宿江津。聲聲猶得到君耳，不見千秋<small about="#mwt71" typeof="mw:Transclusion">一作愁</small>一甑塵。<br/>
　　<span id="xiang_nan_chun_ri_huai_gu" about="#mwt67" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#shu_zhong_shang_hai_tang" class="mw-selflink-fragment">湘南春日懷古</a></span><span class="name right">羅　隱</span><br/>
　　晴江春暖蘭蕙薰，鳧鷖苒苒鷗著羣。洛陽賈誼自無命，少陵杜甫偏有文。空闊遠帆遮落日，蒼茫密樹<small about="#mwt72" typeof="mw:Transclusion">一作高岫</small>礙歸雲。松醪酒好昭潭靜，閒過中流一弔君。<br/>
　　<span id="ji_nan_cheng_wei_yi_ren" about="#mwt73" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ji_nan_cheng_wei_yi_ren" class="mw-selflink-fragment">寄南城韋逸人</a></span><br/>
　　杜甫詩中韋曲花，至今無賴尚家家。美人曉折露沾袖，公子醉歸香滿車。萬里丹青傳不得，二年風雨恨無涯。羨他南澗高眠客，春去春來任物華。<br/>
　　<span id="jing_lei_yang_du_gong_bu_mu" about="#mwt75" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#jing_lei_yang_du_gong_bu_mu" class="mw-selflink-fragment">經耒陽杜工部墓</a></span><br/>
　　紫菊馨香覆楚醪，奠君江畔雨蕭騷。旅魂自是才相累，閒骨何妨冢更高。騄驥喪來輕蹇蹶，芝蘭衰後長<small about="#mwt76" typeof="mw:Transclusion"><span class="book-name">英華</span>作遠</small>蓬蒿。屈原宋玉鄰居處，幾駕青螭緩鬱陶。<br/>
　　<span id="lei_yang" about="#mwt77" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lei_yang" class="mw-selflink-fragment">耒陽</a></span><br/>
　　楚水隱隱浸耒亭，楚南天地兩無情。忍教孫武重泉下，不見詩人說用兵。<br/>
　　<span id="zhang_ting_yi_xiao_ying_tao" about="#mwt77" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lei_yang" class="mw-selflink-fragment">樟亭驛小櫻桃</a></span><span class="name right">韋莊</span><br/>
　　當年此樹正花開，五馬仙郎載酒來。李白已亡工部死，何人堪伴玉山頹。<br/>
　　<span id="shu_zhong_zeng_guang_shang_ren" about="#mwt77" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lei_yang" class="mw-selflink-fragment">蜀中贈廣上人</a></span><span class="name right">章孝標</span><br/>
　　曾持麈尾引金根，萬乘前頭草五言。疏講青龍歸奈苑，歌抄白雪乞梨園。朝驚雲氣遮天閣，暮達猿聲入劍門。今日西川無子美，詩風又起浣花村。<br/>
　　<span id="jing_tu_fu_jiu_zhai" about="#mwt77" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lei_yang" class="mw-selflink-fragment">經杜甫舊宅</a></span><span class="right"><span class="name">雍　陶</span><small about="#mwt78" typeof="mw:Transclusion">一作殷陶</small></span><br/>
　　浣花溪裏花多處，為憶先生在蜀時。萬古只應留舊宅，千金無復換新詩。沙崩水檻鷗飛盡，樹壓村橋鳥過遲。山月不知人事變，夜來江上與誰期。<br/>
　　<span id="lei_yang_du_gong_bu_ci_tang" about="#mwt77" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lei_yang" class="mw-selflink-fragment">耒陽杜工部祠堂</a></span><span class="name right">徐　介</span><br/>
　　手接汨羅水，天心知所存。故教工部死，來伴大夫魂。流落同千古，風騷共一源。消凝傷往事，斜日隱頹垣。<br/>
　　<small about="#mwt79" typeof="mw:Transclusion"><span class="book-name">耒陽縣志</span>：杜公墓祠在縣治北郭外二里，耒江左畔，洞庭觀之西。　<span class="book-name">詩話總龜</span>云：杜祠過客多題詩，歐陽文忠獨稱介此詩。</small><br/>
　　<span id="ti_lei_yang_du_gong_ci" about="#mwt80" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_lei_yang_du_gong_ci" class="mw-selflink-fragment">題耒陽杜公祠</a></span><small about="#mwt81" typeof="mw:Transclusion">見耒陽祠志</small><span class="name right">裴　說</span><br/>
　　騷人久不出，安得國風清。擬掘孤墳破，重教大雅生。皇天高莫問，白酒恨難平。悒怏寒江上，誰人知此情。<br/>
　　<small about="#mwt82" typeof="mw:Transclusion">歐公<span class="book-name">詩話</span>：<span class="name">裴說</span>、<span class="name">裴諧</span>，俱有詩名，<span class="name">說</span>官至補闕，<span class="name">諧</span>終于桂嶺假官宰。<span class="name">說</span>題杜墳云：「擬掘孤墳破，重教大雅生」，<span class="name">諧</span>曰：「名終埋不得，骨且朽何妨」，景事同而語意别。又，劉訥言<span class="book-name">諧噱談錄</span>：賡凝覽說詩三四句，答曰：<span class="name">說</span>豈劫墓賊耶。</small><br/>
　　<span id="lei_yang_du_gong_ci" about="#mwt80" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_lei_yang_du_gong_ci" class="mw-selflink-fragment">耒陽杜公祠</a></span><span class="name">孟賓于</span><br/>
　　南遊何感思，更甚葉繽紛。一夜耒江雨，百年工部文。青山當日見，白酒至今聞。惟有為詩者，經過時弔君。<br/>
　　<small about="#mwt84" typeof="mw:Transclusion"><span class="book-name">詩話總龜</span>載僧紹員詩云：「百年失志古來有，牛肉因傷是也無」，又載耒陽宰詩云：「詩名天寶大，骨葬耒陽空」，此皆言聶令空堆土也。</small><br/>
　　<span id="xi_shi_ju_lei_du" about="#mwt80" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_lei_yang_du_gong_ci" class="mw-selflink-fragment">喜詩句類杜</a></span><small about="#mwt85" typeof="mw:Transclusion">此下皆宋人</small><span class="name right">王禹偁</span><br/>
　　<small about="#mwt86" typeof="mw:Transclusion">前賦<span class="book-name">村居雜興</span>二首，間半歲不復省視。長男嘉祐讀<span class="book-name">杜工部集</span>，見語意頗有類杜者，咨于余，且意余竊之也。余喜而作詩，聊以自負。</small><br/>
　　命屈由來道日新，詩家權柄敵陶鈞。任無功業調金鼎，且有篇章到古人。本與樂天為後進，敢期子美是前身。從今莫厭閒居職，主管風騷勝要津。<small about="#mwt87" typeof="mw:Transclusion">元之自注：向謫居時，多取白公詩，時時翫之。</small><br/>
　　<span id="song_feng_xue_shi_ru_shu" about="#mwt88" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#song_feng_xue_shi_ru_shu" class="mw-selflink-fragment">送馮學士入蜀</a></span><br/>
　　錦川宜共少年期，四十風情去未遲。蠶市夜歌欹枕處，峨眉春雪倚樓時。休誇上直吟紅藥，多羨乘軺聽子規。莫學當初杜工部，因循不賦海棠詩。<br/>
　　<small about="#mwt89" typeof="mw:Transclusion">欹枕倚樓，紅藥子規，皆杜詩所用者，前詩以古對金，此詩以子對紅，皆假對法。杜詩「<a class="source" href="c4_du_shi_xiang_zhu__si_ku_quan_shu_ben__juan03.xhtml#zhong_guo-n710">雲薄翠微寺，天清皇子陂</a>」、「<a class="source" href="c6_du_shi_xiang_zhu__si_ku_quan_shu_ben__juan05.xhtml#song_yang_liu_pan_guan_shi-n883">子雲清自守，今日起為官</a>」，少陵先有此法矣。</small><br/>
　　<span id="du_du_zi_mei_ji" about="#mwt88" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#song_feng_xue_shi_ru_shu" class="mw-selflink-fragment">讀杜子美集</a></span><span class="right"><span class="name">孫　何</span><small about="#mwt90" typeof="mw:Transclusion">孫僅之兄</small></span><br/>
　　世系留<span class="dynasty">唐</span>史，丘封寄<span class="name">耒山</span>。高名落身後，遺集出人間。逸氣應天與，淳風自我還。鋒鋩堪定霸，徽墨可繩姦。進退軍三令，迴旋馬六閒。楚詞休獨步，周雅合重刪。<span class="name">李白</span>從先達，<span class="name">王維</span>亦厚顏。庖刀盡餘刅，<span class="name">羿</span>彀肯虛彎。聖域分中上，天樞奪要關。逍遥登禁闥，偃蹇下塵寰。麗思蘇幽蟄，神功鑿險艱。語成新體句，才折好官班。誰氏傳軒冕，何人得佩環。朱弦本疏越，黃鳥浪緜蠻。<span class="name">元</span><span class="name">白</span>詞華窄，<span class="name">錢</span><span class="name">郎</span>景象慳。<span class="place">蜀</span>峰愁杳杳，<span class="name">湘</span>水恨潺潺。子欲探驪頷，吾思擷虎斑。毛錐應頴脱，燕石竟疏頑。已襲蘭兼菊，無嫌蒯與菅。二<span class="book-name">南</span>如有得，高躅願追攀。<br/>
　　<span id="ti_du_zi_mei_shu_shi" about="#mwt88" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#song_feng_xue_shi_ru_shu" class="mw-selflink-fragment">題杜子美書室</a></span><span class="name">趙　抃</span><br/>
　　直將騷雅鎮澆淫，瓊貝千章照古今。天地不能籠大句，鬼神無處避幽吟。幾逃兵火羈危極，欲厚民生意思深。茅屋一間遺像在，有誰於世是知音。<br/>
　　<small about="#mwt92" typeof="mw:Transclusion">三四，語意拙滯，乃宋詩習氣。</small><br/>
　　<span id="guo_gong_an" about="#mwt93" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#guo_gong_an" class="mw-selflink-fragment">過公安</a></span><small about="#mwt94" typeof="mw:Transclusion">杜有<span class="book-name">移居公安</span>題。</small><br/>
　　劉郎浦上公安渡，我過高吟老杜詩。煙浪幾重江幾曲，算應風物似當時。<br/>
　　<small about="#mwt95" typeof="mw:Transclusion">公自注：子美嘗有<span class="book-name">發劉郎浦</span>、<span class="book-name">離公安渡</span>詩</small><br/>
　　<span id="zi_mei_hua_xiang" about="#mwt93" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#guo_gong_an" class="mw-selflink-fragment">子美畫像</a></span><span class="name right">歐陽修</span><br/>
　　風雅久寂寞，吾思見其人。杜君詩之豪，來者孰比倫。生焉一身窮，死也萬世珍。言苟可垂後，士無羞賤貧。<br/>
　　<span id="du_li_bai_ji" about="#mwt96" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_li_bai_ji" class="mw-selflink-fragment" title="文忠集·卷五·居士集五·古詩一十八首，作《太白戱聖俞》。">讀李白集</a></span><br/>
　　<span class="name">開元</span>無事<small about="#mwt97" typeof="mw:Transclusion">一作太平</small>二十年，五兵不用太白閒。太白之精下人間，<span class="name">李白</span>高歌<span class="book-name">蜀道難</span>。<span class="place">蜀</span>道之難難於上青天，<span class="name">李白</span>落筆生雲煙。千奇萬險不可攀，却視<span class="place">蜀</span>道猶平川。宮娃扶來<span class="name">白</span>已醉，醉裏詩成醒不記。忽然<small about="#mwt98" typeof="mw:Transclusion">一作來</small>乘興登名山，龍咆虎嘯松風寒。山頭婆娑弄眀月，九域塵土<small about="#mwt99" typeof="mw:Transclusion">一作下看塵世</small>悲人寰。吹笙飲酒<span class="name">紫陽</span>家，<span class="name">紫陽真人</span>駕雲車。高山流水空流花，飄然已去凌青霞。下看<small about="#mwt100" typeof="mw:Transclusion">一作堪笑</small>區區<span class="name">郊</span>與<span class="name">島</span>，螢飛露濕吟秋草。<br/>
　　<small about="#mwt101" typeof="mw:Transclusion">劉貢父謂歐公不甚喜杜詩，獨稱韓吏部絕倫，貴韓而不悦子美，所不可曉。然葉石林<span class="book-name">詩話</span>載歐公子棐云：「先公平日，未嘗矜大所為文，一日被酒，語棐曰：『吾詩<span class="book-name">廬山高</span>，今人莫能為，唯李太白能之。<span class="book-name">明妃曲</span>後篇，太白不能為，唯杜子美能之。至於前篇，則子美亦不能為，唯吾能之也』，因欲别錄此二篇，以烏絲欄絹一軸，求毗陵張正素處士書之」。據此，則歐公推服子美，固在太白之上矣。<br/>
　　李東陽<span class="book-name">麓堂詩話</span>云：歐陽永叔深於為詩，高自許與。觀其思致，視格調為深，然較之唐詩，似與不似，亦門牆藩籬之間耳。</small><br/>
　　<span id="zi_mei_hua_xiang_wang_an_shi" about="#mwt96" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_li_bai_ji" class="mw-selflink-fragment">子美畫像</a></span><span class="name right">王安石</span><br/>
　　吾觀少陵詩，謂與元氣侔。力能排天斡九地，壯顏毅色不可求。浩蕩八極中，生物豈不稠。醜妍巨細千萬殊，竟莫見以何雕鎪。惜哉命之窮，顛倒不見收。青衫老更斥，餓走半九州。瘦妻僵前子仆後，攘攘盜賊森戈矛。吟哦當此時，不廢朝廷憂。常願天子聖，大臣各伊周。寧令吾廬獨破受凍死，不忍四海赤子寒颼颼。傷屯悼屈止一身，嗟時之人我所羞。所以見公畫，再拜涕泗流。推公之心古亦少，願起公死從之遊。<br/>
　　<small about="#mwt102" typeof="mw:Transclusion">荆公深知杜，酷愛杜而又善言杜，此篇於少陵人品心術，學問才情，獨能中其窾會。後世頌杜者，無以復加矣。</small><br/>
　　<span id="ci_yun_zhang_an_dao" about="#mwt96" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_li_bai_ji" class="mw-selflink-fragment">次韻張安道讀杜詩</a></span><span class="name right">蘇　軾</span><br/>
　　<span class="book-name">大雅</span>初微缺，流風困暴豪。張為詞客賦，變作<span class="place">楚</span>臣騷。展轉更崩壞，紛綸閱俊髦。地偏蕃怪產，源失亂狂濤。粉黛迷眞色，魚蝦易豢牢。誰知<span class="name">杜陵</span>傑，名與<span class="name">謫仙</span>高。掃地收千軌，爭標看兩艘。詩人例窮苦，天意遣奔逃。塵闇人亡鹿，溟翻帝斬鼇。艱危思<span class="name">李牧</span>，述作謝<span class="name">王褒</span>。失意各千里，哀鳴聞九皋。騎鯨遁滄海，捋虎得綈袍。巨筆屠龍手，微官似馬曹。迂疏無事業，醉飽死遊遨。簡牘儀刑在，兒童篆刻勞。今誰主文字，公合抱旌旄。開卷遥相憶，知音兩不遭。<span class="name">般</span>斤思<span class="name">郢</span>質，鯤化陋鯈<span class="place">濠</span>。恨我無佳句，時蒙致白醪。慇懃理黃菊，未遣沒蓬蒿。<br/>
　　<span id="ci_kong_yi_fu_ji_gu_ren_shi_jian_zeng" about="#mwt103" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ci_kong_yi_fu_ji_gu_ren_shi_jian_zeng" class="mw-selflink-fragment">次孔毅夫集古人詩見贈</a></span><br/>
　　天下幾人學杜甫，誰得其皮與其骨。劃如泰華當我前，跛羊欲上驚崷崒。名章俊語紛交衡，無人巧會當時情。前生子美君即是，信手拈得俱天成。<br/>
　　<span id="song_dai_meng_fu_cheng_dou_yu_ju_guan" about="#mwt104" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#song_dai_meng_fu_cheng_dou_yu_ju_guan" class="mw-selflink-fragment">送戴蒙赴成都玉局觀</a></span><br/>
　　拾遺被酒行歌處，野梅官柳西郊路。聞道華陽版籍中，至今尚有城南杜。我欲歸尋萬里橋，水花風葉暮蕭蕭。芋魁徑尺誰能盡，榿木三年已足燒。百歲風狂定何有，羨君今作峨嵋叟。縱未家生執戟郎，也應世出埋輪守。莫欺老病未歸身，玉局他年第幾人。會待子猷清興發，還須雪夜去尋君。<br/>
　　<small about="#mwt105" typeof="mw:Transclusion">此詩既用成都故事，又參入少陵詩詞，逼真杜詩嫡派，其開首四句，直作草堂題詠可也。</small><br/>
　　<span id="li_tai_bai_zan" about="#mwt106" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#li_tai_bai_zan" class="mw-selflink-fragment">李太白讚</a></span><br/>
　　天人幾何同一漚，謫仙非謫乃其遊。揮斥八極隘九州，化為兩鳥鳴相酬。一鳴一止三千秋，開元有道為少留。縻之不得矧肯求，東望太白横峨岷。眼高四海空無人，大兒汾陽中令君。小兒天台坐忘身，平生不識高將軍。手涴吾足矧敢嗔，作詩一笑君應聞。<br/>
　　<small about="#mwt107" typeof="mw:Transclusion"><span class="book-name">禁臠詩話</span>云：一韻七句方換韻，又是平聲，其法不得用雙殺。</small><br/>
　　<span id="ti_du_zi_mei_huan_hua_zui_tu" about="#mwt106" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#li_tai_bai_zan" class="mw-selflink-fragment">題杜子美浣花醉圖</a></span><span class="name right">黃庭堅</span><br/>
　　拾遺流落錦官城，故人作尹眼為青。碧雞坊西結茅屋，百花潭水濯冠纓。故衣未補新衣綻，空蟠胸中書萬卷。探道欲度羲黃前，論詩未覺<span class="book-name">國風</span>遠。干戈峥嶸暗㝢縣，杜陵韋曲無雞犬。老妻稚子且眼前，弟妹漂零不相見。此公樂易眞可人，園翁溪友肯卜鄰。鄰家有酒邀皆去，得意魚鳥來相親。浣花酒船散車騎，野牆無主看桃李。宗文守家宗武扶，落日蹇驢馱醉起。願聞解冠脱兜鍪，老儒不用千戶侯。中原未得平安報，醉裏眉攢萬國愁。生綃鋪牆粉墨落，平生忠義今寂寞。兒呼不蘇驢失脚，猶恐醒來有新作。常使詩人拜畫圖，煎膠續弦千古無。<br/>
　　<span id="ti_lao_du_ji" about="#mwt106" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#li_tai_bai_zan" class="mw-selflink-fragment">題老杜集</a></span><span class="name right">孔平仲</span><br/>
　　<span class="book-name">七月</span><span class="book-name">鴟鴞</span>乃至此，語言閎大復瑰奇。直侔造物并包體，不作諸家細碎詩。吏部徒能歎光燄，翰林何敢望藩籬。讀罷還看有餘味，令人心服是吾師。<br/>
　　<span id="du_du_zi_mei_shi_han_wei" about="#mwt106" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#li_tai_bai_zan" class="mw-selflink-fragment">讀杜子美詩</a></span><span class="name right">韓　維</span><br/>
　　寒燈熠熠宵漏長，顛倒圖史形勞傷。取觀杜詩盡累紙，坐覺神氣來洋洋。高言大義經比重，往往變化安能常。壯哉起我不暇寐，滿座歎息喧中堂。唐之詩人以百數，羅列衆制何煌煌。太陽垂光燭萬物，星宿安得舒其芒。讀之踊躍精膽張，徑欲追躡忘愚狂。徘徊攬筆不得下，元氣混浩神無方。<br/>
　　<span id="du_zi_mei_ji" about="#mwt106" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#li_tai_bai_zan" class="mw-selflink-fragment">讀子美集</a></span><span class="name right">張伯玉</span><br/>
　　寂寞風騷主，先生第一材。詩魂躔斗壁，筆力撼蓬萊。運動天樞朽，奔騰地軸摧。萬蛟盤險句，千馬夾雄才。勢走岷峨盡，辭含混沌來。剖山無鵲石，傾廄盡龍媒。薦擢誇三賦，飄零放一盃。艱難行蜀道。感激上燕臺。日月兵前没，江湖笑裏開。獨吟千載後，肝膽洗塵埃。<br/>
　　<span id="guan_zi_mei_hua_xiang" about="#mwt106" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#li_tai_bai_zan" class="mw-selflink-fragment">觀子美畫像</a></span><span class="name right">楊　蟠</span><br/>
　　文光萬丈照詞林，獨步才難一代欽。塵土未論今日貌，篇章空憶舊時心。寂寥冠劍無由作，零落丹青豈復吟。師法望公千載後，仰風三歎感知音。<br/>
　　<span id="cao_tang" about="#mwt106" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#li_tai_bai_zan" class="mw-selflink-fragment">草堂</a></span><span class="name right">宋　京</span><br/>
　　君不見少陵草堂背西郭，浣花溪水流堂脚。竹寒沙白自凄涼，莫問四松霜草薄。入門好在烏皮几，公去不歸換鄰里。西嶺千秋雪未消，舍北泥融飛燕子。秪今榿木平橋路，籠竹和煙雜江霧。野僧作屋號草堂，不是柴門舊時處。詩壇今古誰能將，豔艷文章光萬丈。安得英才擅品量，當使公居摩詰上。<br/>
　　<span id="wan_fan_huan_hua_sui_su_cao_tang" about="#mwt106" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#li_tai_bai_zan" class="mw-selflink-fragment">晚泛浣花遂宿草堂</a></span><span class="name right">喻汝礪</span><br/>
　　扣橈泛澄虛，濯流睇幽芳。晚霙襯奇樹，夕霏媚疏篁。歸鳥亦蹔閒，夜魄動初涼。忽焉衆星微，天高月舒光。昔也杜陵子，澹然此茅堂。客至酒自斟，句得意已忘。云何常念饑，零落在道旁。古來技入神，一飯豈所望。吾輩天所窮，慨歌淚霑裳。<br/>
　　<span id="cao_tang_shi_si_shou" about="#mwt109" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#cao_tang_shi_si_shou" class="mw-selflink-fragment">草堂詩四首</a></span><br/>
　　燦燦詩翁錦里西，只緣詩好合窮栖。竹鋪冷色雲連寺，柳漾輕絲鳥過溪。凝怨不禁關樹暗，駐情應恨蜀山低。離人苦怕春歸盡，可忍紅英半著泥。<br/>
　　閒把煙光次第陳，岷峨風物見精神。翻成錦綉千般様。供與江山幾度春。深屋長河兀老大，峨眉曼綠却逡巡。從公乞取無邊手，免作詩中半箇人。<br/>
　　竹外清疏浸碧溪，溪邊竹澹煙雨霏。閒看雪嶺題詩罷，醉向西郊信馬歸。霄漢直愁雙闕迥，夢魂長著五陵飛。故園秀木又春色，只恐歸去池臺非。<br/>
　　錦官城西春草芳，杜陵客子憂思長。浴晴晩樹淡浮淥，卧水幽花深度香。交情憫憫言燕阻，舊國迤迤雲山蒼。白蘋洲渚落日晚，明邊正銜歸雁行。<br/>
　　<span id="tong_yang_yuan_che_you" about="#mwt109" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#cao_tang_shi_si_shou" class="mw-selflink-fragment">同楊元澈遊杜子美草堂</a></span><span class="name right">邵　博</span><br/>
　　萬里橋西路，幽居今尚存。共來披草徑，遠去問江村。冉冉花扶屋，蕭蕭竹映門。斯人隔今古，此意與誰論。<br/>
　　<span id="he_jia_xiang_gong_lan" about="#mwt109" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#cao_tang_shi_si_shou" class="mw-selflink-fragment">和賈相公覽杜工部北征篇</a></span><span class="name right">宋　祁</span><br/>
　　唐家六葉太平罷，宮艷醉骨恬無憂。孽虜垢天翠華出，糢糊戰血腥九州。乾瘡坤痍四海破，白日殺氣寒颼飀。少陵背賊走行在，採梠拾橡填饑喉。眼前亂離不忍見，作詩感慨陳大猷。<span class="book-name">北征</span>之篇辭最切，讀者心隕如搖輈。莫肯念亂<span class="book-name">小雅</span>怨，自然流涕袁安愁。才高位下言不入，憤氣鬱屈蟠長虬。今日奔亡匪天作，向來顛倒皆廟謀。忠骸佞骨相撑拄，一燎同燼悲崑丘。相君覽古慨前事，追美子美真詩流。前王不見後王見，願以此語詒千秋。<br/>
　　<span id="du_zi_mei" about="#mwt109" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#cao_tang_shi_si_shou" class="mw-selflink-fragment">杜子美</a></span><span class="name right">李　綱</span><br/>
　　杜陵老布衣，饑走半天下。作詩千萬篇，一一干教化。是時<span class="dynasty">唐</span>室卑，四海事戎馬。愛君憂國心，憤發幾悲咤。孤忠無與施，但以佳句寫。<span class="book-name">風</span><span class="book-name">騷</span>列<span class="name">屈</span><span class="name">宋</span>，麗則凌<span class="name">鮑</span><span class="name">謝</span>。筆端籠萬物，天地入陶冶。豈徒號詩史，誠足繼風雅。嗚呼詩人師，萬世誰為亞。<br/>
　　<small about="#mwt111" typeof="mw:Transclusion"><span class="dynasty">南宋</span>有<span class="name">忠定</span>，相才可當<span class="name">鄴侯</span>，而<span class="name">韓</span><span class="name">岳</span>將略，可方<span class="name">李</span><span class="name">郭</span>，不能用之以平<span class="place">河北</span>，詩悲<span class="name">少陵</span>，實自傷也。<span class="name">忠定公</span>葬<span class="place">會稽</span>之<span class="place">范暘</span>，<span class="dynasty">明</span>季<span class="place">越</span>紳<span class="name">董念儒</span>卜兆侵穴，形家見公擊以金簡，嘔血立斃。忠賢名墓，不可無傳，願修志者亟表彰之。</small><br/>
　　<span id="du_gong_bu_ci" about="#mwt112" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_gong_bu_ci" class="mw-selflink-fragment">杜工部祠</a></span><small about="#mwt113" typeof="mw:Transclusion">此亦宋人詩</small>　　　　　　　<span class="name right">闕　名</span><br/>
　　瞻拜荒祠下，萍踪此尚留。心存唐社稷，詩續魯<span class="book-name">春秋</span>。竹屋斜通徑，花溪遠抱樓。江山真占絕，千古獨風流。<br/>
　　<span id="yu_ke_you_cang_lang_ting" about="#mwt112" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_gong_bu_ci" class="mw-selflink-fragment">與客遊滄浪亭分韻得一字</a></span><span class="name right">楊　甲</span><br/>
　　霧回林蒼黃，漲落水寒碧。西郊好風景，曉霽千里色。相從二三子，掃灑溪上石。主人亦愛客，沽酒炊玉粒。年荒酒味薄，相勸取吻濕。同光與共景，弄此竹間日。沄沄憂端來，落落險語出。穽機誰復設，骩骳各自適。跳波醉中舞，野唱寒外急。牛羊歸匆匆，鳧雁來一一。觴行豈不好，酒盡歸亦得。頹然寄天放，未愛世褊迫。永懷堂中翁，回首千歲跡。豈無獨往願，冉冉饑凍逼。霜空洞庭野，天闊雲夢澤。欲窮扶桑枝，尚掛滄海席。何當從今去，一夜生羽翼。<br/>
　　<span id="guo_zi_mei_cao_tang" about="#mwt112" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_gong_bu_ci" class="mw-selflink-fragment">過子美草堂</a></span><span class="name right">馬　俌</span><br/>
　　棲遲九月錦水行，獨過草堂西出城。村樹苒苒秋照白，水花漪漪江水眀。溪邊三重結茅屋，松蘿翳疏晩雨晴。往來沽酒且有客，胡為奔走不自停。四海紛然霾㙪多，我憂豈但白馬盟。藜藿未足飽我腹，況又一頃供耘耕。只今騎驢走江滸，終日飄飄浪如許。可看顏色太癯生，憂愁盡入篇章苦。信眉一笑古復作，却似韓宣適東魯。此生蕩漾胡能留，兩脚風塵奚所休。此道滄浪付一漚，喚之千古與爾謀，吾亦往矣作<span class="book-name">春秋</span>。<br/>
　　<small about="#mwt115" typeof="mw:Transclusion">宋有<span class="book-name">成都文類</span>，乃<span class="date" title="1196年">慶元二年</span>四川按撫使建安袁說友所編。今錄其佳者，如宋京、喻汝礪、邵博、楊甲、馬俌五人，皆出<span class="book-name">文類</span>中。</small><br/>
　　<span id="jia_ling_jiang_guo_he_zhou" about="#mwt112" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_gong_bu_ci" class="mw-selflink-fragment">嘉陵江過合州漢初縣下</a></span><span class="name right">范成大</span><br/>
　　井徑東川縣，山河古合州。盤根拏斷岸，急雨沸中流。關下嘉陵水，沙頭杜老舟。江花應好在，無計會江樓。<br/>
　　<span id="yong_du" about="#mwt112" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_gong_bu_ci" class="mw-selflink-fragment">咏杜</a></span><span class="name right">陸　游</span><br/>
　　古詩三百篇，刪取財十一。每讀先再拜，若聽清廟瑟。詩降為楚騷，猶足中六律。天未喪斯文，杜老乃獨出。陵遲至元白，固已可憤疾。及觀晩唐作，令人欲焚筆。此風近復熾，隙穴始難窒。淫哇解移人，往往喪妙質。苦言告學者，切勿為所怵。航川必至海，為道當擇術。<br/>
　　<span id="du_li_du_shi" about="#mwt117" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_li_du_shi" class="mw-selflink-fragment">讀李杜詩</a></span><small about="#mwt118" typeof="mw:Transclusion">出<span class="book-name">劍南集</span>。</small><br/>
　　濯錦滄浪客，青蓮澹蕩人。才名塞天地，身世老風塵。士固難推挽，人誰不賤貧。明窗數編在，長與物華新。<br/>
　　<span id="ye_fan_shi" about="#mwt119" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ye_fan_shi" class="mw-selflink-fragment">野飯詩</a></span><br/>
　　可憐城南杜，零落依澗曲。面餘作詩瘦，趨拜尚不俗。<br/>
　　<small about="#mwt120" typeof="mw:Transclusion">放翁自注：杜氏自譜，以為子美下峽，留一子守浣花舊業。其後避成都亂，徙眉州大埡，或徙大蓬云。　鰲按：杜公去成都，正當崔旰之亂，焉得抛留一子。公之子見於詩中者，止宗文、宗武，不聞更有别子，此事尚屬可疑。</small><br/>
　　<span id="qiu_xing-n2727" about="#mwt121" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#qiu_xing-n2727" class="mw-selflink-fragment">秋興</a></span><br/>
　　功名不垂世，富貴但堪傷。底事杜陵老，時時矜省郎。<br/>
　　<span id="du_du_shi" about="#mwt122" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_du_shi" class="mw-selflink-fragment">讀杜詩</a></span><br/>
　　城南杜五少不羈，意輕造物呼作兒。一門酣法到子孫，熟視嚴武名挺之。看渠胸次隘宇宙，惜哉千萬不一施。空回英概入筆墨，<span class="book-name">生民</span><span class="book-name">清廟</span>非唐詩。向令天開太宗業，馬周遇合非公誰。後世但作詩人看，使我撫几空嗟咨。<br/>
　　<small about="#mwt123" typeof="mw:Transclusion">明人謝杰作<span class="book-name">少陵紀</span>云：公祖審言善詩，與蘇味道、李嶠、崔融齊名，時稱文章四友。公詩蓋衣鉢於其祖而益大之。審言嘗言，吾文章當得屈、宋作衙官，吾筆當得羲之北面。與再從兄易簡，並以狂名。公之自號曰狂夫，亦有所本。</small><br/>
　　<span id="ti_shao_ling_hua_tu_xiang" about="#mwt124" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_shao_ling_hua_tu_xiang" class="mw-selflink-fragment">題少陵畫圖像</a></span><br/>
　　長安落葉紛可掃，九陌北風吹馬倒。杜公四十不成名，袖裏空餘三賦草。車聲馬聲喧客枕，三百青銅市樓飲。杯殘炙冷正悲辛，仗内鬭雞催賜錦。<br/>
　　<span id="du_du" about="#mwt125" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_du" class="mw-selflink-fragment">讀杜</a></span><br/>
　　千載詩亡不復刪，少陵談笑即追還。嘗憎晚輩言詩史，<span class="book-name">清廟</span><span class="book-name">生民</span>伯仲間。<br/>
　　<span id="you_long_xing_si_diao_shao_ling_yu_ju_shi" about="#mwt126" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#you_long_xing_si_diao_shao_ling_yu_ju_shi" class="mw-selflink-fragment">遊龍興寺弔少陵寓居詩</a></span><br/>
　　中原草草失承平，戍火邊塵到兩京。扈蹕老臣身萬里，天寒來此聽江聲。<small about="#mwt127" typeof="mw:Transclusion">自注：寺門外江聲甚壯。</small><br/>
　　<span id="huai_jiu-n2732" about="#mwt128" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#huai_jiu-n2732" class="mw-selflink-fragment">懷舊</a></span><br/>
　　翠崖紅棧鬱參差，小益初程景最奇。誰向毫端收拾得，李將軍畫少陵詩。<br/>
　　<span id="shu_shi" about="#mwt129" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#shu_shi" class="mw-selflink-fragment">書事</a></span><br/>
　　關中父老望王師，想見壺漿滿路時。寥寂西溪衰草裏，斷碑猶有少陵詩。<br/>
　　<small about="#mwt130" typeof="mw:Transclusion">華州西溪郡，老杜所謂鄭縣亭子者。</small><br/>
　　<span id="shi_zi_yu" about="#mwt131" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#shi_zi_yu" class="mw-selflink-fragment">示子聿</a></span><br/>
　　我初學詩日，但欲工藻繪。中年始少悟，漸若窺弘大。怪奇亦間出，如石漱湍瀨。數仞李杜牆，常恨少領會。元白纔倚門，温李真市儈。正令筆扛鼎，亦未造三昧。詩為六藝一，豈用資狡獪。汝今欲學詩，根源在詩外。<small about="#mwt132" typeof="mw:Transclusion">原注：晉人謂戲為狡獪，今閩語尚爾。</small><br/>
　　<span id="chang_ru_gong_du_du_shi" about="#mwt131" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#shi_zi_yu" class="mw-selflink-fragment">長孺共讀杜詩</a></span><span class="name right">楊萬里</span><br/>
　　病身兀兀腦岑岑，偶得兒曹文字林。一卷杜詩揉欲爛，兩人齊讀味初深。斲肝枉却期千載，漏眼誰曾更再尋。筆底奸雄死猶毒，莫將饒舌泄渠心。<br/>
　　<span id="zai_he_yun_long_ge" about="#mwt131" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#shi_zi_yu" class="mw-selflink-fragment">再和雲龍歌留陸務觀西湖小集</a></span><br/>
　　老夫不願萬戶侯，但願與君酒船萬斛同拍浮。老夫不怯故將軍，但怯與君筆陣千里相追奔。少陵浣花舊時屋，太白青山何處墳。二仙死可埋丘阜，二仙生可著韋布。名挂廣寒宮裏樹，非煙非雲亦非霧，長使玉皇掉頭誦渠句。詩府誰得玉𥫽開，詩壇誰授黃鉞來。留君不住君急回，不道西出陽關無此杯。西山金盆儘渠頹，斯遊明日方懷哉。<br/>
　　<span id="ba_lu_wu_guan_jian_nan_shi_gao" about="#mwt135" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ba_lu_wu_guan_jian_nan_shi_gao" class="mw-selflink-fragment">跋陸務觀劍南詩稿</a></span><br/>
　　今代詩人後<span class="name">陸雲</span>，天將詩本借詩人。重尋<span class="name">子美</span>行程舊，盡拾<span class="name">靈均</span>怨句新。鬼嘯狨啼<span class="place">巴峽</span>雨，花紅玉白<span class="place">劍南</span>春。錦囊繙罷清風起，吹仄西窗月半輪。<small about="#mwt138" typeof="mw:Transclusion">又云：只哦<span class="name">少陵</span>七字詩，但得長年飽喫飯。</small><br/>
　　<span id="du_du_shi_wen_tian_xiang" about="#mwt135" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ba_lu_wu_guan_jian_nan_shi_gao" class="mw-selflink-fragment">讀杜詩</a></span><span class="name right">文天祥</span><br/>
　　平生蹤跡只奔波，偏是文章被折磨。耳想杜鵑心事苦，眼看戎馬淚痕多。千年夔峽有詩在，一夜耒江如酒何，黃土一丘隨處是，故鄉歸骨任蹉跎。<br/>
　　<span id="ti_lu_fang_wong_shi_juan_hou" about="#mwt135" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ba_lu_wu_guan_jian_nan_shi_gao" class="mw-selflink-fragment">題陸放翁詩卷後</a></span><span class="name right">許月卿</span><br/>
　　天寶詩人詩有史，杜鵑再拜淚如水。龜堂一老旗鼓雄，勁氣往往摩其壘。輕裘駿馬成都花，懷甌雪碗建溪茶。承平麾節半海宇，歸來鏡曲盟鷗沙。<br/>
　　<span id="du_fu_fen" about="#mwt135" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ba_lu_wu_guan_jian_nan_shi_gao" class="mw-selflink-fragment">杜甫墳</a></span><span class="name right">徐　照</span><br/>
　　耒陽知縣非知己，救厄無蹤豈忍聞。若更聲名可埋沒，行人定不吊空墳。<br/>
　　<small about="#mwt139" typeof="mw:Transclusion"><span class="book-name">温公詩話</span>：杜甫終于耒陽，藁葬之。至元和中，其孫始改葬于鞏縣，元微之為誌。而鄭刑部文寶謫官衡州，有<span class="book-name">經耒陽子美墓</span>詩，豈但為誌而不克遷，或已遷而墳塚尚存耶。</small><br/>
　　<span id="du_fu_ci" about="#mwt135" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ba_lu_wu_guan_jian_nan_shi_gao" class="mw-selflink-fragment">杜甫祠</a></span><span class="name right">戴復古</span><br/>
　　嗚呼杜少陵，醉卧春江漲。文章萬丈光，不隨枯骨葬。平生稷契心，致君堯舜上。時兮弗我與，屹然抱微尚。干戈奔走蹤，道路飢寒狀。草中辯君臣，筆端誅將相。高吟比興體，力救<span class="book-name">風</span><span class="book-name">雅</span>喪。如史數十篇，才氣一何壯。到今五百年，知公尚無恙。麒麟守高阡，貂蟬入畫像。一死不幾時，聲迹兩塵莽。何如耒陽江頭三尺荒草墳，名如日月光天壤。<br/>
　　<span id="da_du_zi_ye_zhu_bu" about="#mwt141" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#da_du_zi_ye_zhu_bu" class="mw-selflink-fragment">答杜子野主簿</a></span><br/>
　　杜陵之後有子孫，自守詩家法度嚴。秀骨可仙官況簿，高情追古俗人嫌。起看星斗夜推枕，為愛江山寒捲簾。飽喫梅花吟更好，錦囊雖富不傷廉。<br/>
　　<span id="lun_shi_qi_jue" about="#mwt143" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lun_shi_qi_jue" class="mw-selflink-fragment">論詩七絕</a></span><small about="#mwt144" typeof="mw:Transclusion">杜有<span class="book-name">戲為六絕</span>，論齊梁初唐人詩。</small><br/>
　　文章隨世作低昂，變盡<span class="book-name">風</span><span class="book-name">騷</span>到晩<span class="dynasty">唐</span>。舉世吟哦推<span class="name">李</span><span class="name">杜</span>，時人不識有<span class="name" title="陳師道">陳</span><span class="name" title="黃庭堅">黃</span>。<br/>
　　飄零憂國杜陵老，感寓傷時陳子昂。近日不聞秋鶴唳，亂蟬無數噪斜陽。<br/>
　　作詩不與作文比，以韻成章怕韻虛。押得韻來如砥柱，動移不得見工夫。<br/>
　　古今胸次浩江河，才比諸公十倍過。時把文章供戲謔，不知此體誤人多。<br/>
　　曾向吟邊問古人，詩家氣象貴雄渾。雕鎪太過傷於巧，樸拙唯宜怕近村。<br/>
　　陶寫性情為我事，留連光景等兒嬉。<span title="全唐文·卷七百八十·李賀小傳：恒從小奚奴騎距驢，背一古破錦囊，遇有所得，即書投囊中。及暮歸，太夫人使婢受囊，出之，見所書名，輒曰：「是兒要當嘔出心始已耳」。上燈與食，長吉從婢取書，研墨疊紙足成之，投他囊中。非大醉及吊喪日，率如此，過亦不複省。" class="comment">錦囊</span>言語雖奇絕，不是人間有用詩。<br/>
　　草就篇章只等閒，作詩容易改詩難。玉經雕琢方成器，句要豐腴字要安。<br/>
　　<span id="lun_tang_song_shi_ti" about="#mwt143" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lun_shi_qi_jue" class="mw-selflink-fragment">論唐宋詩體</a></span><span class="name right">戴　昺</span><br/>
　　安用雕鎪嘔肺腸，辭能達意即文章。性情元自無今古，格調何須辯宋唐。人道鳳筩諧律呂，誰知牛鐸有宮商。少陵甘作村夫子，不害光芒萬丈長。<br/>
　　<span id="ye_du_gong_bu_ci_wen" about="#mwt143" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lun_shi_qi_jue" class="mw-selflink-fragment">謁杜工部祠文</a></span><span class="name right">王十朋</span><br/>
　　<span class="book-name">風</span><span class="book-name">雅</span><span class="book-name">頌</span>息，嗣之者誰。後代<span class="book-name">風</span><span class="book-name">騷</span>，先生主之。讀書萬卷，蓋欲有為。明光三賦，烜赫一時。致君堯舜，卒不克施。此志蕭條，乃昌其後。天欲其鳴，窮之使悲。復生太白，如塤應箎。流落劍南，厥聲益馳。暮年制作，莫多於夔。詩史有堂，遺像有祠。光燄照人，膏馥滿碑。歌<span class="book-name">蜀道難</span>，誦<span class="book-name">杜鵑</span>詞。忠不忘君，先生是思。<br/>
　　<small about="#mwt145" typeof="mw:Transclusion">此乃有韻之文，四字成句，類於古詩者，故亦附詠杜之中。</small><br/>
　　<span id="dong_tun_jue_ju" about="#mwt146" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#dong_tun_jue_ju" class="mw-selflink-fragment">東屯絕句</a></span><br/>
　　少陵别業古東屯，一飯遺忠畎畝存。我輩月叨官九斗，須知粒粒是君恩。<br/>
　　<small about="#mwt147" typeof="mw:Transclusion">原註云：<span class="book-name">輿地紀勝</span>：東屯稻米，為蜀第一，郡給各官俸廩，以高下為差，帥曹月得九斗。</small><br/>
　　<span id="dong_tun_xing" about="#mwt148" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#dong_tun_xing" class="mw-selflink-fragment">東屯行</a></span><small about="#mwt149" typeof="mw:Transclusion">東屯有青苗坡</small>　　　　　　　　<span class="name right">白　巽</span><br/>
　　雨足稻畦春水滿，插秧未半青短短。馬塵追逐下關頭，北望東屯轉三阪。一川洗盡峽中想，遠浦疏林分氣象。溝塍漫漫堰源低，灘瀨泠泠石磯響。中田築場亦有廬，翬飛夏屋何渠渠。李氏之子今地主，少陵祠堂疑故居。<br/>
　　<small about="#mwt151" typeof="mw:Transclusion">陸務觀<span class="book-name">高齋記</span>云：少陵有瀼西高齋、東屯高齋。東屯李氏居已數世，上距少陵纔二易主，大曆初，故券猶在。</small><br/>
　　<span id="lun_shi" about="#mwt152" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lun_shi" class="mw-selflink-fragment">論詩</a></span><small about="#mwt153" typeof="mw:Transclusion">三十首之三。此下皆元人</small><span class="name right">元好問</span><br/>
　　排比鋪張特一途，藩籬如此亦區區。少陵自有連城璧，爭奈微之識珷玞。<small about="#mwt154" typeof="mw:Transclusion">事見元稹<span class="book-name">子美墓誌</span>。</small><br/>
　　筆底銀河落九天，何曾鷦顇萬山前。世間東抹西塗手，枉著書生待魯連。<br/>
　　古雅誰將子美親，精純全失義山真。論詩寧下涪翁拜，未作江西社裏人。<br/>
　　<span id="du_fu_gu_li" about="#mwt152" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lun_shi" class="mw-selflink-fragment">杜甫故里</a></span><span class="name right">李俊民</span><br/>
　　不知故隱幾時離，天寶年間處處詩。過客不須尋世譜，萬山山下看沉碑。<br/>
　　<small about="#mwt155" typeof="mw:Transclusion">杜詩「<a class="source" href="c24_du_shi_xiang_zhu__si_ku_quan_shu_ben__juan23.xhtml#hui_zhao">吾家碑不昧，王氏井依然</a>」，註：杜預沉碑峴山之下。</small><br/>
　　<span id="lao_du_zui_gui_tu_er_shou" about="#mwt156" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lao_du_zui_gui_tu_er_shou" class="mw-selflink-fragment">老杜醉歸圖二首</a></span><br/>
　　尋常行處酒債，每日江頭醉歸。薄暮斜風細雨，長安一片花飛。<br/>
　　百錢街頭酒價，蹇驢醉裏風光。莫傍鄭公門去，恐猶恨在登床。<br/>
　　<span id="tong_jiang_ji_za_shu" about="#mwt156" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lao_du_zui_gui_tu_er_shou" class="mw-selflink-fragment">桐江集雜書</a></span><span class="name right">方　回</span><br/>
　　竊嘗評<span class="name">少陵</span>，使生<span class="name">太宗</span>時。豈獨<span class="name">魏鄭公</span>，論諫垂至兹。<span class="name">天寶</span>得一官，主昏事已危。脫命走在所，窮老拜拾遺。卒坐鯁直去，漂落西南垂。處處苦戰鬭，言言悲亂離。其間至痛者，莫若<span class="book-name">八哀詩</span>。我無此筆力，懷抱頗似之。<br/>
　　人言<span class="name">太白</span>豪，其詩麗以富。樂府信皆爾，一埽<span class="dynasty">齊</span><span class="dynasty">梁</span>腐。餘編細讀之，要自有樸處。最於贈答篇，肺腑露情素。何至<span class="name">昌谷</span>生，一一雕麗句。亦焉用<span class="name">玉溪</span>，纂組失天趣。<span class="name">沈</span><span class="name">宋</span>非不工，<span class="name">子昂</span>獨高步。畫肉不畫骨，乃以帝閑故。<br/>
　　六經天日月，諸子如四時。史自<span class="name">班</span>以上，語奇文亦奇。踵武<span class="name">蔚宗</span>輩，語有文無之。<span class="name">小宋</span>刊<span class="book-name">新唐</span>，不悟宵寐規。以藝傳<span class="name">李</span><span class="name">杜</span>，待之無乃卑。他人有遺集，一覽不再窺。惟此與<span class="name">韓</span><span class="name">柳</span>，咀嚼無厭期。儕彼楓落生，吾欲鐫此疵。<br/>
　　道自<span class="dynasty">漢</span><span class="dynasty">魏</span>降，裂為文與詩。詩工文或拙，文高詩或卑。香甌假山序，不妨自一奇。鰣橘多骨核，乃至肆詆訾。恭惟<span class="name">陳無己</span>，此事獨兼之。五七掩<span class="name">杜</span>集，千百臻<span class="dynasty">秦</span>碑。四海<span class="name">紫陽</span>翁，歸<span class="place">吳</span>豈其私。所以此虛叟，取為晚節師。<br/>
　　<span id="yi_shan_zhi_kou" about="#mwt156" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lao_du_zui_gui_tu_er_shou" class="mw-selflink-fragment">奕山值寇讀杜詩有感</a></span><span class="name right">尹廷高</span><br/>
　　杜曲衣冠盡，羣兇轉陸梁。疏林巢燕雀，空谷鬭豺狼。衣濕彭衙雨，砧敲楚岸霜。年荒難自給，拾橡當餱糧。<br/>
　　<span id="ti_du_ling_huan_hua_tu" about="#mwt156" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lao_du_zui_gui_tu_er_shou" class="mw-selflink-fragment">題杜陵浣花圖</a></span><span class="name right">趙孟頫</span><br/>
　　春色醺人苦不禁，蹇驢馱醉晚駸駸。江花江草詩千首，老盡平生用世心。<br/>
　　<span id="song_du_bo_yu_si_chuan_xing_sheng_dou_shi" about="#mwt159" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#song_du_bo_yu_si_chuan_xing_sheng_dou_shi" class="mw-selflink-fragment">送杜伯玉四川行省都事</a></span><br/>
　　浣花溪上草堂存，會見能詩幾代孫。橘刺藤梢隱綠竹，椒漿桂酒薦芳蓀。日長畫省文書静，春近岷江雪浪奔。我向東吳君向蜀，别離從古解銷魂。<br/>
　　<span id="jiu_ri" about="#mwt159" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#song_du_bo_yu_si_chuan_xing_sheng_dou_shi" class="mw-selflink-fragment">九日</a></span><span class="name right">張養浩</span><br/>
　　一行作吏廢懽遊，九日登臨擬盡酬。詩有少陵難著語，菊無元亮不成秋。雲山自笑頭將鶴，人海誰知我亦鷗。幸遇佳辰莫辭醉，浮雲今古劇悠悠。<br/>
　　<span id="huai_gu_yuan" about="#mwt159" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#song_du_bo_yu_si_chuan_xing_sheng_dou_shi" class="mw-selflink-fragment">懷故園</a></span><span class="name right">虞　集</span><br/>
　　聞道故園生瑞竹，令人歸興滿江干。扁舟不畏瞿塘險，匹馬誰云蜀道難。杜甫谿頭花匼匝，孔眀廟裏柏闌珊。新堂題作歸歟字，定得臨江把釣竿。<br/>
　　<span id="wang_shu_shan_shui" about="#mwt161" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#wang_shu_shan_shui" class="mw-selflink-fragment">王庶山水</a></span><br/>
　　蜀人偏愛蜀江山，圖畫蒼茫咫尺間。駟馬橋邊車蓋合，百花潭上釣舟閒。亦知杜甫貧能賦，應歎揚雄老不還。花重錦官難得見，杜鵑啼處雨斑斑。<br/>
　　<span id="shi_tian_ji_za_yong" about="#mwt161" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#wang_shu_shan_shui" class="mw-selflink-fragment">石田集雜詠</a></span><span class="name right">馬祖常</span><br/>
　　不作還鄉夢，因吟李杜詩。平生無飽飯，抵死只憂時。事實兼唐史，風流接楚詞。山川舊遊處，千載有餘悲。<br/>
　　<span id="shi_ping_wu_ze" about="#mwt161" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#wang_shu_shan_shui" class="mw-selflink-fragment">詩品五則</a></span><small about="#mwt163" typeof="mw:Transclusion"><span class="book-name">詩品</span>本司空圖所作，范氏引此以證李杜。</small><span class="name right">范　椁</span><br/>
　　大用外腓，眞體内充。返虚入渾，積健為雄。具備萬物，横絕太空。荒荒油雲，寥寥長風。超以象外，得其環中。持之非强，來之無窮。<small about="#mwt164" typeof="mw:Transclusion">此論雄渾，以杜少陵當之。</small><br/>
　　綠杉野屋，落日氣清。脱巾獨步，時聞鳥聲。鴻雁不來，之子遠行。所思不遠，若為平生。海風碧雲，夜渚月明。如有佳語，大河前横。<small about="#mwt165" typeof="mw:Transclusion">此論沉著，亦以少陵當之。</small><br/>
　　畸人乘真，手把芙蓉。泛彼浩劫，窅然空蹤。月出東斗，好風相從。<span class="place">太華</span>夜碧，人聞清鐘。虛佇神素，脱然畦封。<span class="name">黃</span><span class="name">唐</span>在獨，落落<span class="name">玄宗</span>。<small about="#mwt166" typeof="mw:Transclusion">此論高古，亦以少陵當之。</small><br/>
　　行神如空，行氣如虹。巫峽千尋，走雲連風。飲真茹强，蓄素守中。喻彼行健，是謂存雄。天地與立，神化攸同。期之以實，御之以終。<small about="#mwt167" typeof="mw:Transclusion">此論勁健，亦以少陵當之。</small><br/>
　　觀化匪禁，吞吐大荒。由道返氣，處得以强。天風浪浪，海山蒼蒼。真力彌滿，萬象在旁。前招三辰，後引鳳凰。曉看六鼇，濯足扶桑。<small about="#mwt168" typeof="mw:Transclusion">此論豪放，以李太白當之。</small><br/>
　　<span id="du_gong_bu_ci_song_wu" about="#mwt161" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#wang_shu_shan_shui" class="mw-selflink-fragment">杜工部祠</a></span><span class="name right">宋　无</span><br/>
　　老病思明主，乾坤入苦吟。秋風茅屋句，春日杜鵑心。詩史孤忠在，文星萬古沉。祗應憶李白，到海去相尋。<br/>
　　<small about="#mwt169" typeof="mw:Transclusion">據<span class="place">四明</span><span class="name">楊德周</span>所考，<span class="name">杜公</span>祠堂凡有數處。夫<span class="dynasty">唐</span>代詩人何啻千輩，獨<span class="name">少陵</span>忠義之氣，足以感發人心，故足跡所經之地，千年祠宇，今古留傳，此詩人之另闢乾坤者。自<span class="place">成都</span>、<span class="place">夔州</span>、<span class="place">耒陽</span>外，又存四祠，并記于後。　<span class="book-name">方輿勝覽</span>云：<span class="name">工部</span>有祠在<span class="place">江原縣</span>，邑宰<span class="name">趙抃</span>建，昔<span class="name">杜公</span>依<span class="name">高適</span>寓此。　<span class="place">鄜</span>州學<span class="name">孔</span>廟<span title="土風錄‧戟門：墓前石門曰戟門。" class="comment">戟門</span>，祀<span class="name">子美</span>。<span class="name">祿山</span>之亂，<span class="name">子美</span>避兵<span class="place">三川</span>，<span class="name">肅宗</span>立，復自<span class="place">鄜州</span>奔行在，故有是祠。又<span class="name">杜甫</span>祠，在<span class="place">成縣</span><span class="name">治儀門</span>左。<span class="dynasty">唐</span><span class="name">天寶</span>末，<span class="place">關</span>輔饑亂，<span class="name">甫</span>以<span class="place">華州</span>司功，棄官之<span class="place">秦州</span>，寓居<span class="place">同谷</span>，躬負薪，拾橡栗以自給，有<span class="book-name">同谷七歌</span>。　<span class="name">思賢樓</span>，在<span class="place">劍閣</span>水門上，畫<span class="name">張孟陽</span>、<span class="name">李太白</span>、<span class="name">杜子美</span>、<span class="name">柳子厚</span>像。　<span class="place">劍州</span><span class="book-name">文焰堂記</span>曰：<span class="place">劍門</span>題詩，以<span class="name">太白</span>、<span class="name">子美</span>為重，世未有並記之者。會從<span class="name">李參預壁</span>所，得所賜<span class="name" title="宋孝宗">阜陵</span>御書<span class="book-name">蜀道難</span>，又從李長史得<span class="name">趙忠定汝愚</span>大書<span class="book-name">劍門</span>詩，因建祠，刻二詩，詩側榜其堂曰「文焰」，取<span class="name">韓退之</span>詩語也。</small><br/>
　　<span id="du_du_shi_yi_lao_wa_peng" about="#mwt161" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#wang_shu_shan_shui" class="mw-selflink-fragment">讀杜拾遺老瓦盆戲作</a></span><span class="name right">洪希文</span><br/>
　　此翁坦率性，長享甕頭春。觴客終頹玉，傾人懶注銀。干戈塵世淚，風月草堂身。賴爾有蘇鄭，情親不厭貧。<br/>
　　<small about="#mwt171" typeof="mw:Transclusion">杜詩「<a class="source" href="c19_du_shi_xiang_zhu__si_ku_quan_shu_ben__juan18.xhtml#ji_xue_san_lang_zhong_qu">早歲與蘇鄭，痛飲情相親</a>」。　杜詩有麵米春、松醪春，白香山<span class="book-name">杭州</span>詩「青旗沽酒趁梨花」，則杭俗有梨花春舊矣，可補杜注所未及。</small><br/>
　　<span id="ti_du_fu_ma_xi" about="#mwt161" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#wang_shu_shan_shui" class="mw-selflink-fragment">題杜甫麻鞵見天子圖</a></span><span class="name right">錢惟善</span><br/>
　　四郊多壘未還鄉，又别潼關謁鳳翔。九廟君臣同避難，十年弟妹各殊方。中興百戰洗兵甲，萬里一身愁虎狼。寂寞當時窮獨叟，按圖懷古恨茫茫。<br/>
　　<span id="jiu_ri_gan_huai" about="#mwt172" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#jiu_ri_gan_huai" class="mw-selflink-fragment">九日感懷</a></span><small about="#mwt173" typeof="mw:Transclusion">至正戊戌</small>　　　　　　　<span class="name right">葉　顒</span><br/>
　　悠悠江影雁南飛，黃菊飄香蜨滿枝。斜日西風彭澤酒，殊方異國杜陵詩。煙巒慘澹山林暮，霜葉蕭疏草木悲。醉後不思時節異，半欹烏帽任風吹。<br/>
　　<span id="du_shao_ling_chun_you_qu" about="#mwt172" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#jiu_ri_gan_huai" class="mw-selflink-fragment">杜少陵春遊曲</a></span><span class="name right">鄭允端</span><br/>
　　何處尋芳策蹇驢，典衣買酒出城西。玄都觀裏桃千樹，黃四娘家花滿溪。<br/>
　　<small about="#mwt174" typeof="mw:Transclusion">正淑乃鄭清之五世孫女，有<span class="book-name">病中吟</span>云：「伏枕南窗下，徒吟老杜詩」，此閨秀之學杜者。</small><br/>
　　<span id="yu_shan_cao_tang" about="#mwt175" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#yu_shan_cao_tang" class="mw-selflink-fragment">玉山草堂</a></span><small about="#mwt176" typeof="mw:Transclusion">借杜集詩題，為顧仲瑛作也。</small><span class="name right">楊維楨</span><br/>
　　愛汝玉山草堂好，草堂最好是西枝。浣花杜陵錦官里，載酒山簡高陽池。花間語燕春常在，竹裏清樽晚更移。無奈道人狂太甚，時看紅袖寫烏絲。<br/>
　　<span id="ye_wen_xie_tai_shi_du" about="#mwt175" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#yu_shan_cao_tang" class="mw-selflink-fragment">夜聞謝太史讀李杜詩</a></span><small about="#mwt177" typeof="mw:Transclusion">此下皆明人</small><span class="name right">高　啟</span><br/>
　　前歌<span class="book-name">蜀道難</span>，後歌<span class="book-name">偪仄行</span>。商聲激烈出破屋，林鳥夜起鄰人驚。我愁寂寞正欲眠，聽此起坐心茫然。高歌隔舍與相和，雙淚迸落青燈前。李供奉，杜拾遺，當時流落俱堪悲。嚴公欲殺力士怒，白首江海長憂飢。二公高才且如此，君今謂我將何為。<br/>
　　<span id="ji_du_zi_mei_wen" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ji_du_zi_mei_wen" class="mw-selflink-fragment">祭杜子美文</a></span><small about="#mwt179" typeof="mw:Transclusion">洪武癸酉年作</small><span class="right"><span class="name">朱　椿</span><small about="#mwt180" typeof="mw:Transclusion">蜀獻王</small></span><br/>
　　先生距今之世數百餘年，而成都草堂之名，至今日而猶傳。予嘗縱觀乎萬里橋之西，浣花溪之邊，尋草堂之故址，黯衰草兮寒煙，是以不能無所感也。於是命工構堂，闢地一廛，扁舊名於其上，庶幾過者，仰慕乎先賢。然人之所傳者，先生之遺編也，而予之所羡者，蓋以先生一飯之頃，而忠君愛國之惓惓。雖其出巫峽，下湘川，固不戀戀於此，而先生之精神，猶水之在地，無所往而不在焉。爰矢詞於翰墨，寫予心之悁悁。臨風釃酒，尚其來旃。<br/>
　　<small about="#mwt181" typeof="mw:Transclusion"><span class="book-name">蜀記</span>：梵安寺，乃杜甫舊宅，在浣花溪，去城十里。大曆中，節度使崔寧妻任氏亦居之。後捨為寺，都人為之立廟于其中。每歲四月十九，凡三日，衆遨遊於兹。宋元祐庚午間，丞相呂大防鎮成都，作草堂於先生之舊址。明初，蜀王分藩于此，復為構堂致祭。賢王韻事，可為後世法矣。</small><br/>
　　<span id="qing_zhou" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ji_du_zi_mei_wen" class="mw-selflink-fragment">秦州</a></span><span class="name right">王　褘</span><br/>
　　水積從天降，山連與蜀通。遺碑李廣宅，廢寺隗囂宮。度隴遲迴際，游秦感慨中。長憐少陵老，曾此歎途窮。<br/>
　　<span id="lun_shi" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ji_du_zi_mei_wen" class="mw-selflink-fragment">論詩</a></span><span class="name right">方孝孺</span><br/>
　　舉世皆宗李杜詩，不知李杜又宗誰。能探<span class="book-name">風</span><span class="book-name">雅</span>無窮意，始是乾坤絕妙辭。<br/>
　　<small about="#mwt182" typeof="mw:Transclusion">太白詩言「<span class="book-name">大雅</span>久不作，王風委蔓草」，少陵詩言「<a class="source" href="c12_du_shi_xiang_zhu__si_ku_quan_shu_ben__juan11.xhtml#xi_wei_liu_jue_ju">别裁偽體親<span class="book-name">風</span><span class="book-name">雅</span>，轉益多師是汝師</a>」，知二公皆得力於<span class="book-name">風</span><span class="book-name">雅</span>者。此詩云李杜宗誰，而繼之以能探<span class="book-name">風</span><span class="book-name">雅</span>，此極推崇二公語，非謂其不及古人也。</small><br/>
　　<span id="ti_lei_yang_ci_tang" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ji_du_zi_mei_wen" class="mw-selflink-fragment">題耒陽祠堂</a></span><span class="name right">解　縉</span><br/>
　　蔡倫池上霧如紙，杜老祠前秋日黃。為問靴洲江上水，流船三日到衡陽。<br/>
　　<small typeof="mw:Transclusion">錢謙益曰：據此，則杜陵之歿，不特以牛肉白酒，並罹汨羅之酷矣。然則元誌所謂旅殯岳陽者何喪，而四十年後嗣業所葬者，又何柩耶。大抵賢者所在，人各引以為重，不妨耒陽自葬子美之遺靴，亦不足置辯也。</small><br/>
　　<span id="yi_an_ji_jiu_ji_du_du_shi" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ji_du_zi_mei_wen" class="mw-selflink-fragment">頤菴祭酒寄讀杜詩一章奉和</a></span><span class="name right">黃潤玉</span><br/>
　　先生觀杜詩，洞曉其中趣。顧兹藜藿腸，焉識菽粟味。乾坤初未交，風雲本難際。自匪假聲詩，烏能吐忠義。高歌動千言，曲庇非一類。區區稷契心，綽綽廊廟器。胡為月下烏，却遶風前樹。魚龍方混争，鴻雁若相避。雖致杜鵑詞，曷驅野狐媚。間關蜀道行，悽惻巫峽淚。纍然喪家厖，困苦伏櫪驥。康衢本平夷，<span class="book-name">大雅</span>惜顛墜。斯文既云亡，吾道安所寄。浩浩<span class="book-name">三百篇</span>，寥寥千萬世。惟公得其傳，作者奚足繼。公詩天寶間，落日山横翠。<br/>
　　<span id="bai_sha_lun_shi" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ji_du_zi_mei_wen" class="mw-selflink-fragment">白沙論詩</a></span><span class="name right">陳獻章</span><br/>
　　子美詩之聖，堯夫更别傳。後來操翰者，二妙少能全。<br/>
　　<small about="#mwt183" typeof="mw:Transclusion">康節先生，天挺人豪，包造化於胸中，拓古今于眼際。其<span class="book-name">撃壌集</span>一編，浩氣雄思，真足一空前後。然就詩格而論，還是宋人一派，終與唐風分道而馳。</small><br/>
　　<span id="ti_du_shi_yi_xiang" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ji_du_zi_mei_wen" class="mw-selflink-fragment">題杜拾遺像</a></span><span class="name right">謝應芳</span><br/>
　　國破家何在，窮途更莫年。七歌同谷裏，再拜杜鵑前。戎馬長安滿，騎驢短褐穿。畫圖憔悴色，猶足見憂天。<br/>
　　<span id="fan_zhou_huan_hua_dong_fu" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ji_du_zi_mei_wen" class="mw-selflink-fragment">泛舟浣花東阜</a></span><span class="name right">楊　慎</span><br/>
　　風簷水檻含清暉，月閏夏五暑氣微。山中薜荔幽人帶，池上芰荷遊子衣。雙魚六馬慣識曲，青蛉白鷗皆忘機。揚雄玄閣不寂寞，杜甫草堂天下稀。<br/>
　　<span id="bai_hua_tan_song_ren_zhi_chu" about="#mwt184" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#bai_hua_tan_song_ren_zhi_chu" class="mw-selflink-fragment">百花潭送人之楚</a></span><small about="#mwt185" typeof="mw:Transclusion">杜詩：<a class="source" href="c10_du_shi_xiang_zhu__si_ku_quan_shu_ben__juan09.xhtml#kuang_fu">百花潭水即滄浪</a>。</small><br/>
　　滄浪潭水照潭花，無賴家家惱杜家。不數潘安河内縣，堪留衛玠洛陽車。晴煙翡翠蘭苕濕，涼雨鴛鴦荇藻斜。五兩行穿巴峽樹，百壺先泛楚江槎。<br/>
　　<span id="xi_chi" about="#mwt184" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#bai_hua_tan_song_ren_zhi_chu" class="mw-selflink-fragment">習池</a></span><span class="name right">温　新</span><br/>
　　昔聞少陵咏，今過習家池。下馬穿幽徑，新楊滿地垂。青荷元自藎，碧水暗通溪。漫有山翁興，何由醉似泥。<br/>
　　<small about="#mwt187" typeof="mw:Transclusion">三四似對非對，因首聯對起，故次聯參差，謂之偷春格，杜集中亦有之。</small><br/>
　　<span id="chu_jian_meng" about="#mwt184" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#bai_hua_tan_song_ren_zhi_chu" class="mw-selflink-fragment">出劍門</a></span><span class="name right">楊興宗</span><br/>
　　嘔啞鳴艫下長川，萬疊青峰只眼前。山鷓啄殘紅杏粉，杜鵑啼破綠楊煙。夢迴蜀棧雲千片，醉枕巴江月一船。物色誰分杜陵老，<span class="book-name">風</span><span class="book-name">騷</span>牢落劍南天。<br/>
　　<span id="du_yuan_wai_shu_bian" about="#mwt184" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#bai_hua_tan_song_ren_zhi_chu" class="mw-selflink-fragment">杜員外述貶</a></span><span class="name right">王世貞</span><br/>
　　昔我遊山東，高李相先後。豪鷹搏青冥，所撃無不取。斲句必老蒼，驪珠戀吾手。西入咸陽城，落魄鮮所偶。駝錦青貂裘，半為酒家有。時來異援出，三賦天子售。泚筆中書堂，公卿盡回首。蟣蝨脱洗沐，毛羽出抖擻。清華文昌步，磊落國士耦。欃槍亘北極，熒惑趨南斗。哥舒小豎子，棄我潼關守。萬乘儵蒙塵，羣公但奔走。嗚呼上帝仁，蒼茫意愈厚。馬嵬剪陰孽，朔方建陽紐。桓桓漢陰公，玉璽主親受。制曰相國琯，汝往馘羣醜。戎車實閑飭，驕將違指授。遂令陳濤士，義血漂杵臼。天威震莫測，左右奮申救。甫也一小臣，上書戒求舊。孤忠報社稷，餘分推朋友。幸免左伯誅，仍寬馬遷咎。優游上州佐，零落一野叟。雪壓履下趾，風欺衣前肘。饑寒自切骨，虚名在人口。窮途往念至，遲暮新恩負。千載與百年，茫茫付杯酒。<br/>
　　<span id="he_qian_ti" about="#mwt184" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#bai_hua_tan_song_ren_zhi_chu" class="mw-selflink-fragment">和前題</a></span><span class="name right">盛時泰</span><br/>
　　自予來巴州，得繼昔賢後。游覽錦官城，功名奚所取。溪邊一草堂，縛茅自吾手。賓朋雖衆多，性情無所偶。醉來賦新詩，豪盪不復有。建安與西京，肯為人輕售。騎驢自暮歸，秋風甘白首。面目雖已黎，精神日抖擻。丈夫抱經濟，進則夔龍偶。思以拯蒼生，勳庸高北斗。肯為升斗粟，易我平生守。朝夕貴人前，奴顏效奔走。皇天有深仁，慈貶意誠厚。昨遊孔明祠，眼見柏紋紐。扶漢豈不勞，三分帝所受。下視曹與孫，心術一何醜。覬覦竊神器，不出漢廷授。一時忠義人，粉身向虀臼。譬彼大厦顛，一木焉能救。我今濩落來，所賴惟親舊。君王恩未酬，交結得朋友。于以棲餘齡，没齒亦何咎。所存喘息在，居然共田叟。饑寒良切身，履穿還露肘。在處與冷汁，聊以充吾口。意氣干雲霄，自知未為負。豈為活斯須，所貪在杯酒。<br/>
　　<small typeof="mw:Transclusion">錢氏<span class="book-name">明詩選</span>云：<span class="name">盛仲文</span>以陪貢試吳下，攜所著<span class="book-name">兩都賦</span>，謁王元美於小祇園。王贈以詩曰：「遂令陸平原，不敢賦三都」，又和元美<span class="book-name">擬古</span>七十章，三日而畢，元美殊氣奪。此篇即七十首之一也。</small><br/>
　　<span id="you_du_gong_bu_cao_tang" about="#mwt184" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#bai_hua_tan_song_ren_zhi_chu" class="mw-selflink-fragment">遊杜工部草堂</a></span><span class="name right">陳文燭</span><br/>
　　驅車出郭外，來泛浣花溪。青郊緣江路，乃在成都西。孤舟繫水檻，上有杜甫祠。振衣一下拜，思君會亂離。兵戈正滿眼，卜居聊茅茨。嚴武憐才者，而有草堂貲。故人況高適，細酌哦新詩。蒼松帶幽色，寒林半成榿。忠貞貫草木，不減初移時。數椽未零落，千載誰心期。禁愁取蜀酒，臨風不自持。信美非鄉國，萬里同牽思。<br/>
　　<span id="huan_hua_xi_na_liang" about="#mwt189" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#huan_hua_xi_na_liang" class="mw-selflink-fragment">浣花溪納涼</a></span><br/>
　　朱夏多炎暑，束帶發長歎。偶坐浣溪水，溪水生餘寒。況有陰江竹，清風吹羽翰。杜陵亦苦熱，高咏江之干。澄江如石鏡，白雲如雪山。雪山層冰好，不及使君灘。倚檻一舒嘯，歸路斜陽殘。<br/>
　　<span id="tong_li_xiu_zhuan_gao_da_xing_yin_huan_hua_cao_tang" about="#mwt190" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#tong_li_xiu_zhuan_gao_da_xing_yin_huan_hua_cao_tang" class="mw-selflink-fragment">同李修撰高大行飲浣花草堂</a></span><br/>
　　金閨彦客到沙頭，老杜高名日月浮。掃逕百花香自好，題橋萬里景偏幽。太平關塞無戎馬，水檻城中有白鷗。却憶咏歌曾涕淚，何如陶謝共登樓。<br/>
　　<span id="zhou_gong_xia_wei_yu_shu" about="#mwt190" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#tong_li_xiu_zhuan_gao_da_xing_yin_huan_hua_cao_tang" class="mw-selflink-fragment">周公瑕為予書浣花草亭碑寄謝</a></span><br/>
　　浣花溪頭半竿竹，溪上誅茅數椽屋。故人為我題豐碑，故人草聖真堪讀。平生飄零憶杜甫，感慨論文仍吊古。百花吹散溪水紅，參天獨樹經風雨。鳥鳴高枝月滿地，似共山靈愛碑字。徘徊若問草堂貲，可嗔當年王錄事。<br/>
　　<span id="mong_du_shao_ling_zuo" about="#mwt190" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#tong_li_xiu_zhuan_gao_da_xing_yin_huan_hua_cao_tang" class="mw-selflink-fragment">夢杜少陵作</a></span><span class="name right">王嗣奭</span><br/>
　　青蓮號詩仙，我翁號詩聖。仙如出世人，軒然遠泥濘。在世而出世，聖也斯最盛。詩祖<span class="book-name">三百篇</span>，我翁嫡孫子。詩豪立如林，雙鞬視翁指。嗟予倫壤蟲，何緣夢見翁。草堂留古色，簷花落輕紅。典衣易斗酒，雄談凌霄虹。覺來謦欬在，山寺鳴晨鐘。起床訝餘輝，初旭破昏蒙。翁今在何所，脈脈精靈通。賤質若頑石，未諗堪磨礱。<br/>
　　<span id="huan_hua_cao_tang_er_shou" about="#mwt192" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#huan_hua_cao_tang_er_shou" class="mw-selflink-fragment">浣花草堂二首</a></span><br/>
　　益都勝地浣花溪，水竹沙村好杖藜。築舍累年差得穏，會心多景不勝題。身羈夔梓神空到，舟下荆衡意轉迷。今日草堂長作主，達人應悟死生齊。<br/>
　　詩聖神交盖有年，到來追想一悽然。浮雲轉盼失蒼狗，古帝遊魂空杜鵑。背郭堂成辭郭去，驚人句好任人傳。黃精未必生毛羽，名不刊時骨是仙。<br/>
　　<span id="yi_xi" about="#mwt193" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#yi_xi" class="mw-selflink-fragment">憶昔</a></span><small about="#mwt194" typeof="mw:Transclusion">余嘗夢訪少陵於浣花草堂，典衣沽酒，對酌談詩，可三十年往矣。臨老入蜀，實兹夢是踐。而草堂在成都，距涪千里，以赴勘始至，數也奚尤。噫，神交詩聖，獲登草堂，拜瞻遺像，雖罹轗軻，未為非幸也。</small><br/>
　　憶昔攻詩夢少陵，草堂疏豁罥寒藤。典衣沽酒歡相引，短述長吟愧未能。居在市廛仍半虎，止非樊棘轉多蠅。白頭入蜀因公誤，公困窮愁我亦應。<br/>
　　<span id="du_yi_tuo_gao" about="#mwt193" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#yi_xi" class="mw-selflink-fragment">杜臆脫稿覆閱漫題</a></span><br/>
  佳句死躭憐性僻，晚看律細倍情真。劍門巫峽經行地，到處傷心憂國人。論事迂疏唐史陋，<small typeof="mw:Transclusion"><span class="book-name">新唐書</span>論公好論天下大事，高而不切。</small>逢時轗軻皇天仁。學詩聞道企游夏，鍊世得仙輕惠詢。蒿里重來遺憾少，草堂一夢唔言親。已招稷契做前輩，應許偊翁為身後。<br/>
　　<small typeof="mw:Transclusion">李鄴嗣曰：王公右仲，少有異才，長通文史，尤嗜杜少陵詩。嘗夢至草堂，与杜公對酒談詩。後知涪州，以事赴錦官城，拜少陵祠下，仰瞻遺像，髣髴夢中。及里居，遂詮次其詩，名曰<span class="book-name">杜臆</span>，多前人所未發者。余近纂杜註，聞王氏向有<span class="book-name">杜臆</span>一書，從林非聞先生齋頭得授抄本，集中採錄，鉅細不遺。林先生素與右仲為詩文故交，各以名節相砥，林公隱身高尚，六十餘年，樂道人善，蓋至老不衰也。</small><br/>
　　<span id="du_qu_ye_zi_mei_xian_sheng_ci" about="#mwt193" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#yi_xi" class="mw-selflink-fragment">杜曲謁子美先生祠</a></span><span class="right"><span class="name">屈大均</span><small typeof="mw:Transclusion">翁山</small></span><br/>
　　城南韋杜潏川濱，工部千秋廟貌新。一代悲歌成國史，二<span class="book-name">南</span>風化在騷人。少陵原上花含日，皇子陂前鳥弄春。稷契平生空自許，誰知詞客有經論。<br/>
　　<span id="qing_zhou_qian_qian_yi" about="#mwt193" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#yi_xi" class="mw-selflink-fragment">秦州</a></span><span class="name">錢謙益</span><br/>
　　策馬秦州道，河沙晚日黃。一方餘土屋，幾處有農桑。秋鬼依禪院，驕軍奪婦璫。少陵風土紀，搔首益彷徨。<br/>
　　<span id="yong_du_wei_yi_jie" about="#mwt193" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#yi_xi" class="mw-selflink-fragment">咏杜</a></span><small about="#mwt195" typeof="mw:Transclusion">本朝人列後</small><span class="name right">魏裔介</span><br/>
　　老杜才名高萬丈，誰云刪後更無詩。此豈人力之所為，山川風雨發其姿。玲瓏刊盡琅環秘，饑寒迫出奇崛詞。文章自不關花鳥，性命深沉乃出之。亦知不祥造物忌，原非富貴飲啄資。但快狂歌啄三尺，安問令名垂來兹。<br/>
　　<span id="du_du_zi_mei_shi" about="#mwt196" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_du_zi_mei_shi" class="mw-selflink-fragment">讀杜子美詩</a></span><br/>
　　古作多蔚跂，兹編實云聖。盥手展縹帙，肅然起恭敬。世人誦公詩，擷芳資游泳。我誦見公心，楷模性情正。救琯雖云非，其意實孤勁。一躓不復收，驊騮終遠屏。有語不忘君，愴怛忠愛盛。飄泊蠶叢間，櫹槮長鑱柄。路阻豺虎多，身傍干戈横。燦燦浣花詞，磊磊夔州詠。百年歌獨苦，斯語淚如迸。放舟夷陵後，潦倒春華競。天困萬古胸，抒發鴻濛性。陶冶不可窮，世秉詞伯政。讀之浹數旬，高齋風雨併。既哭復還歌，枕籍以為命。斯人竟已矣，惄焉心如怲。<br/>
　　<span id="du_li_tai_bai_shi" about="#mwt198" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_li_tai_bai_shi" class="mw-selflink-fragment">讀李太白詩</a></span><br/>
　　三謝與鮑庾，江左稱獨步。太白更絕塵，汗血如飛兔。擲筆振金石，有文懸瀑布。萬象羅胸中，百代生指顧。是氣曰浩然，不祇為章句。沉香亭畔詞，諷諫有微趣。奴視高將軍，才人詎能慕。羽翮落九天，挂席逐煙霧。留滯東魯雲，蹭蹬采石路。我思汾陽王，再衍晉陽祚。云誰識此人，青蓮慧眼故。無知功未酬，夜郎竟遠戍。璘也實惷愚，偶而被籠笯。龍章與鳳姿，豈若争食鶩。古今稱謫仙，斯言良不誤。黃金如可成，須並子美鑄。<br/>
　　<span id="du_shao_ling_ji" about="#mwt198" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_li_tai_bai_shi" class="mw-selflink-fragment">讀少陵集</a></span><span class="name right">鄭日奎</span><br/>
　　三百已遠王迹熄，詩事大成誰為集。天恐<span class="book-name">風</span><span class="book-name">雅</span>遽中微，特生杜陵老布衣。真宰含悲洩太古，元氣茫茫恣所取。盪除塵翳斬荆榛，為經為騷復為史。河山日月本平平，一觸此老奇趣生。心計驅使從豪變，淋漓墨汁皆峥嶸。饑貧百折氣不阻，猶託微詞存國是。忠愛居然三百遺，豈特宗風紹乃祖。古今作者代不同，都來涵孕神明中。一語縱横散屢足，得其爪距皆稱雄。歎我研尋猶未得，蟲魚瑣瑣紛空積。擬焚灰燼副以膏，頻飲令吾腸胃易。<br/>
　　<span id="du_qing_lian_ji" about="#mwt199" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_qing_lian_ji" class="mw-selflink-fragment">讀青蓮集</a></span><br/>
　　青蓮詩負一代豪，撗掃六宇無前矛。英雄心魄神仙骨，溟渤為闊天為高。興酣染翰恣狂逸，獨任天機摧格律。筆鋒縹緲生雲煙，墨騎縱横飛霹靂。有如懷素作草書，崩騰歷亂龍蛇攄。更如公孫舞劍器，渾脱瀏灕雷電避。冥心一往搜微茫，乾端坤倪失伏藏。佛子嵌空鬼母泣，千秋詞客孰雁行。我讀君詩起我意，飄然如有凌雲思。便欲麾手謝塵緣，相從飲酒學仙去。<br/>
　　<span id="wong_yu_yu_suo_ti" about="#mwt199" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_qing_lian_ji" class="mw-selflink-fragment">翁玉于索題蕭尺木畫杜子美詩冊</a></span><span class="name right">宋　琬</span><br/>
　　蕭生畫手稱絕妙，風格遠過<span class="name" title="文徵明">文待詔</span>。曾貌<span class="book-name">天問</span>與<span class="book-name">九歌</span>，荒唐隱怪皆殊肖。<span class="name" title="屈原">三閭</span>大夫色憔悴，山鬼乘貍善窈窕。解衣盤礴余在旁，舉杯向天發狂嘯。翁侯酷愛<span class="name">少陵</span>詩，驚人佳句常相隨。手裂生綃三十幅，蕭生一一丹青之。<span class="place">浣花</span>草堂若在眼，<span class="place">劍門</span>棧道横參差。罷榷歸來無長物，獨攜此冊還京師。<span class="place">長安</span>公卿頗好事，書畫寧復論真假。百鎰始購宣窑杯，千金贋買銅臺瓦。此圖一出價必高，翁侯賞玩不肯捨。即今遷謫轉蕭瑟，欲歸無舟陸無馬。翁侯翁侯，誰令爾愛<span class="place">杜陵</span>翁，千年坎壈將無同。蘆花采采雁南渡，笠澤煙水秋濛濛。君歸結廬在何處，余欲攜孥學梁鴻。蕭生夙有五湖志，何不招隱來江東。嗚呼，何不招隱來江東，畫君與余持竿垂釣秋風中。<br/>
　　<span id="rang_xi_ye_shao_ling" about="#mwt199" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_qing_lian_ji" class="mw-selflink-fragment">瀼西謁少陵先生祠</a></span><span class="name right">王士禎</span><br/>
　　萬古瀼西宅，斜連峽口關。高雲魚復縣，秋水麝香山。老作諸侯客，心依供奉班。樊川臨素滻，遺恨不生還。<br/>
　　欲去頻迴首，停舟灩澦堆。東屯渺雲水，西閣莽蒿萊。感事悲<span class="book-name">諸將</span>，懷人賦<span class="book-name">八哀</span>。昆明遺碣在，落葉滿蒼苔。<br/>
　　<small about="#mwt204" typeof="mw:Transclusion">祠有石刻<span class="book-name">秋興</span>詩，僅存「昆明池水」一首。</small><br/>
　　<span id="ti_qin_zhou_du_gong_bu_xiang" about="#mwt205" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_qin_zhou_du_gong_bu_xiang" class="mw-selflink-fragment">題秦州杜工部像</a></span><br/>
　　杜陵人不見，遺照自輝光。離亂經天寶，艱難剩草堂。東屯田父宅，西閣楚人鄉。才子千秋淚，青蓮亦夜郎。<br/>
　　靈武中興日，秦州旅食年。羌戎常雜處，崖谷到今傳。意氣凌天馬，幽愁拜杜鵑。瞻依思往事，攬涕一潸然。<br/>
　　<span id="nan_chi" about="#mwt205" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_qin_zhou_du_gong_bu_xiang" class="mw-selflink-fragment">南池</a></span><span class="name right">趙開雍</span><br/>
　　城隅秋水自千年，杜老經過亦偶然。遂使池塘增氣色，始知人事重山川。芰荷香動微風夜，蒲柳涼生欲雨天。獨有宦遊人易感，那能不憶舊青氈。<br/>
　　<span id="deng_xia_du_du" about="#mwt205" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_qin_zhou_du_gong_bu_xiang" class="mw-selflink-fragment">燈下讀杜</a></span><span class="name right">毛際可</span><br/>
　　静夜微吟刻漏長，淋漓元氣散天章。新詩無復千金換，明主何能一飯忘。老病孤舟生事少，江湖滿地故園荒。當年望古希陶謝，未許青蓮得雁行。<br/>
　　<span id="bai_di_cheng" about="#mwt205" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_qin_zhou_du_gong_bu_xiang" class="mw-selflink-fragment">白帝城</a></span><span class="name right">熊文舉</span><br/>
　　白帝城猶峙，永安定可尋。英雄情掩抑，今古事浮沉。落日玄猿絕，孤笻芳草深。無由弔詩史，寂寞少陵心。<br/>
　　<span id="du_shao_ling_zhai" about="#mwt205" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_qin_zhou_du_gong_bu_xiang" class="mw-selflink-fragment">杜少陵宅</a></span><span class="name right">方象瑛</span><br/>
　　浣花溪邊草堂好，背郭初成春色早。晚年更卜瀼西居，領略山川都不少。瀼西一帶溪流清，渚田漠漠皆粳稻。白鹽赤甲互峥嶸，東屯月落瞿塘曉。策杖閒登白帝城，詠懷古跡恣探討。長鑱白柄悵遠遊，故園杜曲空縹緲。未能歸卧南山邊，萍踪應向此中老。無端去峽下荆門，老死耒陽胡草草。宅舍東屯屢易主，故券傷心踪如掃。<small about="#mwt208" typeof="mw:Transclusion">陸務觀記：東屯李氏，居已數世，距少陵纔三易主，唐時券尚存。</small>我來西閣問綺疏，哀壑無聲魂悄悄。不見傷秋感興人，日暮江村數歸鳥。<br/>
　　<span id="du_zi_mei_cao_tang_ti_ju" about="#mwt205" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_qin_zhou_du_gong_bu_xiang" class="mw-selflink-fragment">杜子美草堂題句</a></span><span class="name right">葉　吟</span><br/>
　　錦城傳草堂，數里近南浦。方池引浣花，創寺本老杜。幽情想遺跡，素心遇儕伍。<small about="#mwt209" typeof="mw:Transclusion">同遊者<span class="place">武林</span><span class="name">張建侯</span>。</small>策蹇出林原，鳥語便媚嫵。村荒犬吠客，境静風開戶。入門蒼翠合，雜樹森環堵。香火照几筵，丹堊新廊廡。人疑是佛宮，誰知為藝圃。中範子美像，頳面髯承輔。威儀倣開元，官銜題工部。峨冠紆長袖，猶見先民矩。似此英雄姿，不宜長困苦。奚為久落拓，抱志未得吐。光芒長萬丈，稱許由韓愈。風雨歷饑寒，文章信無補。嘗聞有大功，殁則祀兹土。文翁孔明輩，專祠列江滸。少陵亦何為，俎豆依天府。有客詳語余，詞人悉迂腐。獨有唐拾遺，忠信根肺腑。姓氏動明皇，試文别良楛。立奏三禮賦，豪氣盛於虎。高自陳先世，鄒枚不屑數。自期願稷契，至治宗三五。言大本非誇，抵掌效可覩。長安悲奕棋，漁陽震鼙鼓。宮闕對南山，第宅皆新主。曲江潛行日，吞聲淚如雨。避亂走彭衙，謁帝岐山下。陸渾善房相，車戰亡干羽。疏救陳陶斜，適逢肅宗怒。棄置遂連年，憤膺每自撫。橡栗充口食，負薪遍山塢。節度表參謀，暫往依嚴武。何曾解愛才，命幸脱黃祖。瞿塘青山斷，茅屋秋風舞。行藏獨倚樓，短句心堪憮。雖經流離中，念不忘君父。是豈僅詩人，大節誠當取。存無一日歡，死垂一生譜。例合享春秋，祼薦豈莽鹵。後人長太息，清言愛縷縷。技不重雕蟲，亦不尊文組。止憐志士心，畏壘成千古。紛紛銘與贊，浮淺類狂瞽。一笑出庭除，花陰日移午。<br/>
　　<span id="jian_shao_ling_yi_xiang_you_gan" about="#mwt205" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_qin_zhou_du_gong_bu_xiang" class="mw-selflink-fragment">見少陵遺像有感</a></span><span class="name right">向　𨓏</span><br/>
　　詩稿留天地，羣稱集大成。縱然遺小像，只自薄浮榮。潦倒瞿塘路，悲涼杜宇聲。憂民與念國，誰得似先生。<br/>
　　<span id="du_du_shao_ling_shi" about="#mwt205" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_qin_zhou_du_gong_bu_xiang" class="mw-selflink-fragment">讀杜少陵詩</a></span><span class="name right">徐　增</span><br/>
　　詩史<span class="book-name">春秋</span>筆，大名垂草堂。二毛猶在蜀，一字不忘唐。賦羡相如逸，才憐太白狂。晚年律更細，獨立自蒼蒼。<br/>
　　<span id="jue_ju" about="#mwt205" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ti_qin_zhou_du_gong_bu_xiang" class="mw-selflink-fragment">絕句</a></span><span class="name right">嚴允肇</span><br/>
　　吏部文章工部詩，前人矩步後人師。世間爝火同消隕，落落星辰萬古垂。<br/>
　　<span id="ren_cheng_huai_gu" about="#mwt212" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ren_cheng_huai_gu" class="mw-selflink-fragment">任城懷古</a></span><br/>
　　登臨多古意，憑眺起人思。壯觀留飛閣，豐碑浸曲池。謫仙非傲物，工部本憂時。千載斯人去，風流亦我師。<br/>
　　<span id="lu_shu_zhui_huai" about="#mwt212" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ren_cheng_huai_gu" class="mw-selflink-fragment">旅蜀追懷杜少陵</a></span><span class="name right">柴　雲</span><br/>
　　杜子栖遲錦水濱，杖頭到處得相親。幽花細竹隨南叟，愛酒能詩訪北鄰。江畔草堂時駐馬，月臺梅蕊晚留人。浪遊偏向巴山裏，愁聽啼鵑兩度春。<br/>
　　<small about="#mwt213" typeof="mw:Transclusion">歷代至今，多題咏之作，一隅管見，搜輯多遺，尚俟續所未備也。</small><br/>
　　<span id="xu_bian" about="#mwt214" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#xu_bian" class="mw-selflink-fragment">續編</a></span><br/>
　　<span id="lei_yang_xi_ye_xing" about="#mwt219" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lei_yang_xi_ye_xing" class="mw-selflink-fragment">耒陽谿夜行</a></span><small about="#mwt220" typeof="mw:Transclusion">為傷杜甫作</small><span class="right"><small typeof="mw:Transclusion">唐人</small><span class="name">戎　昱</span></span><br/>
　　乘夕棹歸舟，緣源二<small about="#mwt222" typeof="mw:Transclusion">疑當作路</small>轉幽。月明看嶺樹，風靜聽溪流。嵐氣船間入，霜華衣上浮。猿聲雖此夜，不是别家愁。<br/>
　　<span id="song_ke_you_shu" about="#mwt219" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lei_yang_xi_ye_xing" class="mw-selflink-fragment">送客遊蜀</a></span><span class="name right">張　籍</span><br/>
　　行盡青山抵益州，錦城樓上二江流。杜家曾向此中住，為到浣花溪水頭。<br/>
　　<span id="xue_qing_fang_zhao_jia" about="#mwt223" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ming_shi" class="mw-selflink-fragment">雪晴訪趙嘏街西所居</a></span><span class="name right">杜　牧</span><br/>
　　命世<small about="#mwt224" typeof="mw:Transclusion">舊作代</small>風騷將，誰登李杜壇。少陵鯨海動，翰苑鶴天寒。今日訪君還有意，三條懷雪獨來看。<br/>
　　<small about="#mwt225" typeof="mw:Transclusion">杜荀鶴<span class="book-name">弔陳陶處士</span>：「耒陽山下傷工部，采石江邊弔翰林。兩地荒墳各三尺，却成開解哭君心。」亦以李杜相方。</small><br/>
　　<span id="xia_zhong" about="#mwt223" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ming_shi" class="mw-selflink-fragment">峽中</a></span><span class="name right">鄭　谷</span><br/>
　　萬里煙靄裏，隱隱見夔州。夜靜明月峽，春寒堆雪樓。獨吟誰會解，多病自淹留。往事如今日，聊同子美愁。<br/>
　　<span id="lei_yang_diao_du_zi_mei" about="#mwt223" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ming_shi" class="mw-selflink-fragment">耒陽弔杜子美</a></span><span class="name right">李　節</span><br/>
　　耒陽浦口繫扁舟，紅蓼洲頭宿白鷗。半夜青燈千里客，數聲寒雁一天秋。蛩吟隔岸情如訴，斗柄横江勢若流。惆悵杜陵老詩伯，斷碑古木遶荒丘。<br/>
　　<small about="#mwt226" typeof="mw:Transclusion"><span class="book-name">耒陽縣志</span>以李節為天寶詞客，誤也。杜公卒于大曆年間，豈有天寶時先作弔語耶，大約中晚人耳。又載祠前夢子美和詩一首，詞氣俚俗，決非少陵語意，故削而不存。</small><br/>
　　讀杜工部詩　　　　　　　<small about="#mwt227" typeof="mw:Transclusion">宋人</small>張方平<br/>
　　文物皇唐盛詩家老杜豪雅音還正始感興出離騷運海張鵬翅追風騁驥髦三春上林苑八月淛江濤璀璨開鮫室幽深閉虎牢金晶神鼎重玉氣霽虹高甲馬騰千隊戈船下萬艘吳鉤銛莫觸羿彀巧無逃遠意隨孤鳥雄筋舉六鰲曲巖周廟肅頌美孔圖褒世亂多羣盜天遥隔九皋途窮傷白髮行在窘青袍憂國論時事司功去諫曹七哀同谷寓一曲錦川遨妻子饑寒累朝廷戰伐勞倦遊徒右席樂善乏干旄舊里歸無路危城至輒遭行吟悲楚澤達觀念莊濠逸思乘秋水愁腸困濁醪耒陽三尺土誰為剪蓬蒿<br/>
　　<small about="#mwt228" typeof="mw:Transclusion">坡公曾和此詩兩篇參看尚不如原作和平燮貼也</small><br/>
　　感舊詩　　　　　　　　　　　陸　游<br/>
　　我思杜陵叟處處有遺踪錦里瞻祠柏綿州有海棕蹉跎悲櫪驥感會失雲龍生世後斯士吾將安所從<br/>
　　過杜工部祠　　　　　　　　　鄒　定<br/>
　　疇昔哦詩憶耒陽兹因捧檄過祠堂一生忠義孤吟裏千載凄涼古道旁自是風霜侵病骨非干牛酒涴詩腸明朝解纜長江上閒訊先生一炷香<br/>
　　思杜亭　　　　　　　　　　　姜仲謙<br/>
　　十里松陰大道場一亭還復枕瀟湘詩翁至死憂唐室野客于今弔耒陽窓戶雲生山雨集巖溪花發曉風香不惟臨眺添惆悵自是年來鬢巳霜<br/>
　　<small about="#mwt232" typeof="mw:Transclusion">衡陽府城南華光寺傍舊有杜公祠宋郡守劉清之登華光山東眺耒陽慨然思杜工部因為立祠以黃庭堅配焉又即地立亭號曰思杜亭祠亭俱廢</small><br/>
　　讀杜詩　　　　　　　　　　　王逢原<br/>
　　鐫劖物象三千首照耀乾坤四百年<br/>
　　次何漕司小紅翠亭韻　　　　　劉士季<br/>
　　少陵遺跡瀼西東端的高齋在此中今日花枝弄煙雨前時蔬甲卧霜風根株移取他山翠跗萼輸來别國紅收得陽春無盡藏夔人端說兩詩翁<br/>
　　<span id="qi_er" about="#mwt234" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#qi_er" class="mw-selflink-fragment">其二</a></span><br/>
　　花在中巴東復東滿城春色一園中休言小小鶯花界也勝纖纖燕麥風舞袖卷紗空映翠晴窓磨鏡漫晞紅葉成帷幄花成陣壯觀詩壇矍鑠翁<br/>
　　弔耒陽杜墓　　　　　　　　　王　元<br/>
　　才高憂負國身没耒陽城雖葬先生骨難埋騷雅名事往斯文在時遷旅冢平邑侯新布政一為剪柴荆庚寅六月再過耒江謁杜工部墳<small about="#mwt236" typeof="mw:Transclusion">元人</small>余　恁<br/>
　　一寸心丹篤愛君數根髮白苦憂民吟邊見得公真像莫問公墳真不真<small about="#mwt237" typeof="mw:Transclusion">庚寅歲乃元順帝十年余秋山為湖廣提刑按察使留題祠下</small><br/>
　　和合江亭詩　　　　　　　　　吳　拭<br/>
　　使者風流照錦城東郊攬轡更澄清雙江合處煙凝曉秀嶺横邊日弄晴石鼎煮茶濃有味金鍾注酒釅無聲何時却信橋南步細讀詩人古柏行<br/>
　　讀李杜詩　　　　　　　　<small about="#mwt238" typeof="mw:Transclusion">明人</small>胡　翰<br/>
　　太音在天地浩浩空山河作者推李杜千古未足多至哉風與雅采之委巷歌世人事琱琢伐柯徒伐柯<br/>
　　弔杜墓　　　　　　　　　　　張　翔<br/>
　　迢遞來南紀倉皇問北征詩通高叟固才到屈原清天地心無愧風雷氣不平徘徊江上月昨夜照文明<br/>
　　弔耒陽杜墓　　　　　　　　　解　縉<br/>
　　何年陵墓存翁仲尚有殘碑紀鳳行行過石橋江上路一林芳樹近宮牆<br/>
　　<span id="diao_du_gong_mu" about="#mwt239" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#diao_du_gong_mu" class="mw-selflink-fragment">弔杜公墓</a></span><small about="#mwt240" typeof="mw:Transclusion">再見</small>　　　　　　　　陳獻章<br/>
　　裸葬不葬等悠悠有生無生名可留壽遲殤子千年在文與江河萬古流天借人心昭日月山藏廟貌自春秋拾遺苦被蒼生累贏得乾坤不盡愁<br/>
　　感懷　　　　　　　　　　　　鄭　昂<br/>
　　王粲凄涼仍去國杜陵老大竟飄蓬荆州豈免依劉表蜀道終須謁鄭公三禮賦成追昔日七哀歌罷起秋風青青亦有江南草鸚鵡洲邊恨不窮<br/>
　　送陳學使玉叔之成都　　　　　謝　榛<br/>
　　沔陽日高刺桐樹文旌飛出荆門路錦城形勝今尚具曾見左思蜀都賦揚馬文章子昂句西漢初唐歷可數后來壇坫孰追步杜曲詩人劍門度光動文昌映武庫地湧横流豎砥柱浣花溪頭弔古迹少陵舊寓非疇昔棟宇一新耀丹碧憂時慘澹髮全白唐室宗廟雜荆棘日月雙懸照社稷千載孤忠耿無隔瞻拜神交在咫尺好題巔崖一片石古人吟眺餘物色<br/>
　　杜甫墓　　　　　　　　　　　謝　榛<br/>
　　洞庭昔返楚天魂孤塚千年失子孫蜀道悲歌今不見暮雲愁色滿中原<br/>
　　<span id="huai_gu" about="#mwt243" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#huai_gu" class="mw-selflink-fragment">懷古</a></span><br/>
　　拾遺年老别長安胡馬西馳忽棄官妻子一朝俱涕淚弟兄千里各艱難風高蜀嶺松聲落月滿巴江鶴夢寒異代愁歌有同調何當寄迹浣花灘<br/>
　　遊草堂詩　　　　　　　　　　陳南賓<br/>
　　西出秦關道路長岷峨東望鬱蒼蒼蓬萊三賦舊無敵同谷七哀今可傷茅屋秋高風瑟瑟布衾鐵冷雨床床浣花溪上應回首千載令人憶草堂<br/>
　　<span id="xi_rang_du_shao_ling_ci" about="#mwt245" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#xi_rang_du_shao_ling_ci" class="mw-selflink-fragment">西瀼杜少陵祠</a></span><br/>
　　出峽是何境棲巢亦戀枝不應三畝券買得古今祠淺泊龍猶侮孤鳴雀自悲祗應蘺芷近屈宋有前期<br/>
　　讀少陵集　　　　　　　　　　陳繼儒<br/>
　　兔脱如飛神鶻見珠沈無底老龍知少年莫漫輕吟咏五十方能讀杜詩<br/>
　　題李白送别杜子美發魯郡圖　　華　愛<br/>
　　杜陵有客才名早却與山東李白好短褐飄飄泗水春登臨落日同傾倒浮踪轉盼各飛蓬石門一别風煙渺同心之誼袪形骸相期直在雲霞表渭北江東日渺茫王孫不見凄芳草由來造化躓英賢奈爾風流天地老<br/>
　　<span id="du_shao_ling_qi_lu_xiao_ying" about="#mwt248" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#du_shao_ling_qi_lu_xiao_ying" class="mw-selflink-fragment">杜少陵騎驢小影</a></span><br/>
　　白髮窮愁日清秋過雁時浣花溪上路多是憶君詩<br/>
　　送黃子羽之任　　　　　<small about="#mwt249" typeof="mw:Transclusion">本朝人</small>吳偉業<br/>
　　魚鳧開國險花月錦城香巨石當門觀奇書刻渺茫江流人事勝臺榭霸圖荒萬里滄浪客題詩問草堂<small about="#mwt251" typeof="mw:Transclusion">黃以徵辟為新都令道經成都</small><br/>
　　遊浣花溪訪拾遺草堂　　　　　朱嘉徵<br/>
　　郊南十里浣花溪溪遶空原東復西題壁總隨蝌蚪漫穿林不住鳥烏啼詩情獨傲千峰出野興頻牽草木低予亦愁心江上客故園芳草日凄淒<br/>
　　耒陽道中留杜少陵祠　　<small about="#mwt252" typeof="mw:Transclusion">順治戊戌孟冬</small>彭而述<br/>
　　此地留工部荒祠拜古墳一身存大雅萬世頌斯文隔岸江流樹空山野度雲到來悲馬鬣黃葉正紛紛傷心天寶客遺蛻重衡山況近魚龍窟竟成虎豹關好花隨地發落葉趁秋閒便遇魯中叟公詩不用刪如公原未死疑塚在江邊靈武君臣後詩名天地間亂離來白帝談笑老荆蠻萬古郴江水東流不肯還耒令紛如許獨傳姓聶人江山流上客風物見元神忠愛生前事離騷死後鄰却憐嚴節度知己更無倫<small about="#mwt253" typeof="mw:Transclusion">公遊耒殁耒詳見公本傳及年譜予既為文記之及戊戌之孟冬行部臨耒首謁公祠綴以四詩噫公靈有知魂魄戀此予敢言詩哉聊以記歲時耳</small><br/>
　　雞鳴山宿齋送别蔣前民　　　　杜　濬<br/>
　　屢入亭侯廟長吟老杜詩公孫躍馬日丞相出師時弔古英雄志悲歌喪亂知江樓如抱膝此地最相思<br/>
　　<span id="bai_du_shao_ling_cao_tang" about="#mwt254" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#bai_du_shao_ling_cao_tang" class="mw-selflink-fragment">拜杜少陵草堂</a></span><small about="#mwt255" typeof="mw:Transclusion">再見</small>　　　　　　宋　琬<br/>
　　少陵棲隱地古屋鎖莓苔峭壁星辰上驚濤風雨來歲華三峽暮身世七歌哀欲作招魂賦臨流首重回<br/>
　　步草堂碑韻　　　　　　　　　熊夢鶴<br/>
　　少陵作客此為廬松竹幽深始卜居官馬有塵隨使卒花溪無伴狎樵漁任人非是難憑史成我迂疏半誤書千古悲辛同往轍日西歸去尚躊躇<br/>
　　約諸人同看草堂　　　　　　　劉　璽<br/>
　　何日尋幽出郭西與君舒嘯浣花溪草堂勝事重興起工部高蹤待品題攜手祗須雙不借看山惟用一偏提百年如夢今頭白好趁清閒共杖藜<br/>
　　盧德水侍御寄杜亭詩　　　　　李弱翁<br/>
　　正聲自古初作者誰獨步猗歟杜少陵大雅洵足數流傳八百年此道莽回互蔓草委王風鬼語亂如鶩盧公具體微感慨任詞賦誅茅祠少陵以精通寐寤晨興謁高堂次及林居趣興觀有本懷性情與古遇胥鈔寓微言直以魂魄聚邇者服終喪補官到邸寓獻酬無凡才見力有餘裕短褐識我曹令德表心素投我杜亭詩如飲石上露沈鮑不足推羹牆有深慕通淨取性靈清妙去雲霧人倫盡衣歸薰氣相吹附中興一家言式昭我王度<br/>
　　題杜少陵畫像　　　　　　　　程可則<br/>
　　杜陵老叟生絕奇蒼髯頳面英雄姿似兹不合久貧賤曷為坎⿰長歔欷自從大禮獻三賦尉授河西不肯赴當宁何曾解愛才旅食京華歲虛度忽然鼙鼓動長安玉輦西遊蜀道難奔走三川寄家室脱身賊壘多辛酸麻鞋謁帝趨靈武拾遺侃侃居言路直節何妨捄友生諫書反得君王怒牢落天涯到秦州負薪拾橡窮且愁微官棄去亦何恨可憐事業付沙鷗劍南直入嚴武幕散髮戎渝致非惡春流無恙下夔門秋色蕭然卧西閣晚年出峽望衡山楚水茫茫潭岳間酒酣賫志仰天哭咫尺襄樊那得還一生落拓無窮已獨有豪吟詠詩史同時比肩惟太白後來作者紛誰是鄢陵先生絕世雄讀書萬卷身乘驄稱詩酷擬草堂作沈鬱頓挫將無同昔年作吏向秦國工部祠堂拜顏色傳與先賢作畫圖曠代風流畫相識嗟哉杜陵一没已千秋吾徒仰止空悠悠先生望古有殊契神交豈直形像謀我亦幼齡重高詠乞將粉本歸南州<br/>
　　<span id="ye_du_gong_ci" about="#mwt258" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ye_du_gong_ci" class="mw-selflink-fragment">謁杜公祠</a></span><small about="#mwt259" typeof="mw:Transclusion">康熙丙午仲冬</small>　　　　　　　劉宗沛<br/>
　　祠後荒丘野草春祠中遺像惹飛塵唐家多少詩才子老杜應為第一人<br/>
　　杜陵墓　　　　　　　　　　　劉明遇<br/>
　　煙雨淹三月荒荒出郭村楚江流怨緒春鳥喚詩魂往事猶悲在時艱應恨存詞臣忠愛蹟豈但立言尊流寓君多地胡然留此丘雖崇千古祀未了一生愁風雨無今昔滄桑變海疇殘紅新霽後疑在浣溪頭<br/>
　　<span id="lei_yang_dao_zhong" about="#mwt262" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#lei_yang_dao_zhong" class="mw-selflink-fragment">耒陽道中</a></span><br/>
　　山城早發剔燈煙盡日崎嶇秀可憐驟雨驟晴深澗路飛花飛鳥夕陽天雲生馬足春猶冷風入松梢晝欲眠暝色催人喧萬籟怒號蛙鼓亂溪田<br/>
　　古陌纖纖路春深花亦深野塘驅馬影芳草故人心荒寺藏松壑山僧導竹林佛燈薰客帳一雨度寒衾杜文貞公祠<small about="#mwt265" typeof="mw:Transclusion">元太監紐憐請追謚唐杜甫為文貞</small>　高　引<br/>
　　勝日坐春風江流半畝宮耒陽依聶令西蜀憶嚴公橋諺梅花白洲吟野蓼紅今來探古蹟若有夢魂通<br/>
　　九日袖杜詩獨登石子嶺　　　　鄒章周<br/>
　　羣醉高樓日懷詩獨野遊自堪孤影度不與衆山謀秋興誰還賦杜陵欲正愁狂歌驚落葉隨意憩椒丘<br/>
　　憶浣花溪作　　　　　　　　　陸洽原<br/>
　　浣花溪邊憶老翁詩卷長留錦川東昔日草堂兵戈後頻年羌塞懷雪中不堪羈旅同苦調還遲衰病扶悲風長安渭水今在否回首風塵思何窮<br/>
　　讀杜詩詳註　　　　　　　<small about="#mwt266" typeof="mw:Transclusion">蕭山</small>張　遠<br/>
　　詩者樂之祖樂府難具陳風雅變為騷源流日以分漢魏古尚存西晉不失真頹波及六朝作意求為新選言必月露滿眼飛沙塵有唐大復古卓爾多不羣少陵更挺生振古無其倫許身稷與契一飯不忘君山川之所歷喪亂之所親歷歷載諸筆落筆真有神經史任其驅稗野任其吞精微混溟涬⿰乎淼無津註者百十家妙篆誰能伸余也性躭此從事二十春編年以紀時晰疑必尋根段落初一剖不使久沈淪自謂頗苦辛可以掩前人朅來得新注欻翕歎積薪滄海鮮遺珠纖毫必見珍少陵如可作不信是前身安得薔薇露盥手揚清芬<br/>
　　讀杜詩詳註　　　　　　　<small about="#mwt268" typeof="mw:Transclusion">桐城</small>程師恭<br/>
　　千古詩壇少陵踞紛持觚稜解多誤支離未巳或牴牿翻令光焰隔雲霧杜不易註恐失真誰其洗髓愜傳神薈萃諸家多創獲指點後學啟迷津甬上仇先生擁書勝百城石渠校中秘月旦操評衡剩馥餘脂澤藝苑衣被寰宇先風聲躭吟尤嗜杜陵集心摹口咏忘寢食力拔鯨牙酌天漿思穿溟涬推霹靂頃刻揮毫手不停經營濡墨遲無敵豁目人驚杜再來醒心不覺羣疑開作者待闡註者筆註者已登作者臺廣搜博采洵至矣沿訛襲舛胡為哉余生學杜苦難似考辯差擬會其旨每將愚臆質大方談言微中未見鄙神傾意豁覩斯註子美曠代逢知己鉤索字句枉稱工所取精誠為交通杜陵遇嗇甬江豐家無儋石清況同今日功成身退之名宿依然留連風雅之宗公<br/>
　　讀杜詩詳註　　　　　　　<small about="#mwt269" typeof="mw:Transclusion">會稽</small>田　易<br/>
　　自有詩人一子美草堂箋注紛百家櫛比句字互争長知無故實勞搜爬亦思少陵才經世許身稷契言非誇生際亂離不得志假以聲韻長咨嗟河源萬里渺星宿導之浩浩流泥沙曰史曰聖杜知己詎同博士矜蟲蝦四明先生儒林宗胸中書卷三十車毛詁鄭箋談一一鏗鍧雅奏刪淫哇屈宋之後誰作者大雅固應推浣花退食一編朝在手繙抹舊冊堆欹斜當年情事豈爾爾詮解獨出飛龍蛇悄然如與公晤語行間隱躍三毫加固哉高叟不可說鑿空却歎漂浮槎鎸兹善本傳藝苑晦翁騷註無點差足慰吟魂賦大招可許問字來侯芭<br/>
　　讀杜詩詳註　　　　　　　<small about="#mwt271" typeof="mw:Transclusion">會稽</small>金　埴<br/>
　　杜陵遺老才非凡詩史詩聖稱名咸一縑惟出自機杼百味不共人甘醎聰明直令懷雪浄清真都使鉛華劖小賦誰能賦大禮短歌孰類歌長鑱忠君愛國託聲律說理慕義飽飢饞甬江先生善讀杜前人穿鑿<small about="#mwt272" typeof="mw:Transclusion">二字讀去聲</small>皆誅芟詳註祇求得真是千秋知己神和諴官貧正好浣花對恍共草堂哦喃喃潛織鮫人紅玉手菴蘿花女青茸衫銀河夜漲躍天泗渤海煙滅騰仙帆<br/>
　　<span id="yu_lan_zi_bian_san_tai_xi_er_shi_ba_juan" about="#mwt273" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#yu_lan_zi_bian_san_tai_xi_er_shi_ba_juan" class="mw-selflink-fragment">御覽兹編三太息二十八卷</a></span><br/>
　　天威監歸來把向蛟門讀金鱗閃閃龍珠銜惟有遭時今古異經綸大展輝廊巖<br/>
　　唐詩誰第一寤寐少陵親心寫風期合神交晤語真友應千載尚<small about="#mwt274" typeof="mw:Transclusion">公有齋名尚友堂</small>官亦拾遺貧賞鑑經<br/>
　　<span id="ming_zhu_liu_chuan_qi_hou_ren" about="#mwt275" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷上#ming_zhu_liu_chuan_qi_hou_ren" class="mw-selflink-fragment">明主流傳啟後人</a></span><br/>
　　補註慚無補公猶許可多未能一詞贊聊辯四聲訛<small about="#mwt276" typeof="mw:Transclusion">公出杜集補註見示以辯四聲相契也</small>絕瘧沈綿霍通靈鬼魅哦<small about="#mwt278" typeof="mw:Transclusion">事見詳注及補注</small>詩魂結忠愛抽卷浣花過<br/>
<br/>
<br/>
　　杜詩補註卷上</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
