<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷三</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c3_du_shi_xiang_zhu__si_ku_quan_shu_ben__juan02.xhtml" title="杜詩詳註 (四庫全書本)/卷02">卷二</a></td>
<td style="width:50%;">杜詩詳註　卷三</td>
<td class="noprint" style="width:25%; text-align:right; font-size:small;"><a rel="mw:WikiLink" href="c5_du_shi_xiang_zhu__si_ku_quan_shu_ben__juan04.xhtml" title="杜詩詳註 (四庫全書本)/卷04">卷四</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt568"><p>　　欽定四庫全書<br/>
　　<span id="du_shi_xiang_zhu_juan_san-n707" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#du_shi_xiang_zhu_juan_san-n707" class="mw-selflink-fragment">杜詩詳註卷三</a></span><br/>
　　翰林院編修仇兆鰲撰<br/>
　　<span id="feng_pei_zheng_fu_ma_wei_qu_er_shou-n708" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#feng_pei_zheng_fu_ma_wei_qu_er_shou-n708" class="mw-selflink-fragment">奉陪鄭駙馬韋曲二首</a></span><br/><small about="#mwt11" typeof="mw:Transclusion">杜臆：韋曲，在京城三十里，貴家園亭，侯王别墅，多在於此，乃行樂之勝地。然此遊必在天寶之季，祿山未亂之先，故花蕃盛如此，編者誤置在乾元初耳。錢箋：<span class="book-name">雍錄·呂圖</span>：韋曲，在明德門外，韋後家在此，蓋皇子陂之西也。杜曲，在啟夏門外，西向即少陵原，所謂「城南韋杜，去天尺五」者。<span class="book-name">通志</span>：韋曲在樊川，<span class="dynasty">唐</span><span class="name">韋安石</span>之別業。</small><br/>
　　韋曲花無賴，家家惱殺人。綠<small about="#mwt13" typeof="mw:Transclusion">與醁同</small>樽須<small about="#mwt14" typeof="mw:Transclusion">一作雖</small>盡日，白髮好禁<small about="#mwt15" typeof="mw:Transclusion">平聲，一作傷</small>春。石角鉤衣破，藤梢<small about="#mwt16" typeof="mw:Transclusion">一作枝</small>刺<small about="#mwt17" typeof="mw:Transclusion">七亦切</small>眼新。何時占叢竹，頭戴小烏巾。<br/><small about="#mwt18" typeof="mw:Transclusion">首章，對韋曲春景而動歸隱之懷。上四，惜花之情反言以誌勝。下四，尋幽之意託言以寄慨。時蓋獻賦不遇，有感而發歟。　趙汸注：起用俗語，豪縱跌宕。　<span class="book-name">杜臆</span>：此詩全是反言，以形容其佳勝。曰無賴，正見其有趣。曰惱殺人，正見其愛殺人。曰好禁春，正是無柰春何。曰鉤衣刺眼，本可憎而轉覺可喜。説得抑揚頓挫，極生動之致。<br/>　<span class="book-name">漢·高帝紀</span>：始大人常以臣亡賴。注：江淮之間，謂小兒多詐狡獪為亡賴。<br/>　沈約詩：憂來命綠樽。　揚雄<span class="book-name">河東賦</span>：盡日盛酒。<br/>趙注謂白髮禁春，老不流蕩也。然禁春須用樽酒，意中實不能禁矣。朱注云：禁，是禁當之禁。<br/>　<span class="book-name">仇池記</span>：石角外向。<br/>　占，據也。　<span class="dynasty">齊</span><span class="name">顧則心</span>詩：蕭蕭叢竹映。<br/>　<span class="book-name">南史</span>：劉巖隱逸不仕，常著緇衣小烏巾。<br/>陸時雍曰：起處數語，意經幾折，花本可愛，而反若惱人者，以少年之意氣猶存，而老去之愁懷莫展，不覺對酒傷情耳。按此詩所云，若以二語括之，即「劍南春色渾無賴，觸忤愁人到酒邊」。再以一語該之，即是「勝絕警身老」。大旨只在「白髮禁春」四字。</small><br/>
　　野寺垂楊裏，春畦亂水間。美花多映竹，好鳥不歸山。城郭終何事，風塵豈駐顏。誰能與公子，薄暮欲俱還。<br/><small about="#mwt19" typeof="mw:Transclusion">次章，記韋曲諸勝，有超然世外之意。上四寫景，羡村居幽事。下四敘情，慨城市塵緣。　公久住長安而未得一官，故曰「城郭終何事，風塵豈駐顏」。趙氏以為拾遺時所作，誤矣。公子，指駙馬輩。俱還，反照陪遊。<br/>　<span class="book-name">三輔黄圖</span>：長楊宫中有垂楊數畝。<br/>　鮑照詩：春畦及耘藝。　又詩：懸裝亂水區。<br/>　謝朓詩：好鳥葉間鳴。　曹植詩：朝雲不歸山。　<span class="book-name">杜臆</span>：「好鳥不歸山」，言鳥猶知戀，引起下截意。<br/>　陸機詩：京洛多風塵。　<span class="book-name">神仙傳</span>：淮南王初見八公曰：「先生年老，似無駐顏之術。」<br/>　<span class="book-name">淮南子</span>：薄暮而求之。注：薄，迫也。</small><br/>
　　<small about="#mwt20" typeof="mw:Transclusion">王嗣奭曰：大抵高人貴介所好，不無濃淡喧寂之殊，如陶學士以取雪烹茶為清事，而党太尉以銷金帳下淺斟低唱為樂事，然不知其為伐性之斧斤也。「風塵豈駐顏」，所以箴之者至矣。</small><br/>
　　<span id="zhong_guo-n710" about="#mwt21" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#zhong_guo-n710" class="mw-selflink-fragment">重過<small about="#mwt22" typeof="mw:Transclusion">俱平聲</small>何氏五首</a></span><br/><small about="#mwt23" typeof="mw:Transclusion">鶴曰：前云「千章夏木清」，初遊在夏，此云「春風啜茗時」，重遊在春矣。前屬<span class="date" title="753年">天寶十二載</span>，則此當是<span class="date" title="754年">天寶十三載</span>。詩又云「何日沾微祿」，乃是未授官時也，若十四載，則已授河西尉，又改率府胄曹矣。</small><br/>
　　問訊東橋竹，將軍有報書。倒衣還命駕，高枕乃吾廬。花妥<small about="#mwt24" typeof="mw:Transclusion">吴氏音墮</small>鶯捎<small about="#mwt25" typeof="mw:Transclusion">所交切</small>蝶，溪喧獺趁魚。重<small about="#mwt26" typeof="mw:Transclusion">平聲</small>來休沐地，真作野人居。<br/><small about="#mwt27" typeof="mw:Transclusion">此章為重過而作，又是總起。上四重過之由，下四重過之景。　洪仲注：去夏之笋，隔年成竹，故云問竹。　倒衣命駕，望公朝至。高枕吾廬，要公夜宿。<span class="book-name">杜臆</span>將二句作報書中語，是也。舊云公視何園為吾廬，幾於冒認己有矣。　花妥溪喧，林中見聞，二句倒裝，本言鶯捎蝶而花墮，獺趁魚而溪喧耳。　黄生曰：「野人居」承「休沐地」，皆就將軍言，與<span class="name">長孫正隱</span>詩「歌鍾雖戚里，林藪是山家」同意。舊以野人居屬公自言者，非。按：後章有「耽野趣」之句，知黄説不易矣。　曰還、曰重，俱點重遊。<br/>　<span class="book-name">古詩為焦仲卿妻</span>：幸可廣問訊。　顧注：東橋，即第五橋。問訊云竹，此暗翻「看竹何須問主人」事。<br/>　<span class="name">陳琳</span>樂府：報書往邊地。<br/>　<span class="book-name">詩</span>：東方未明，顛倒衣裳。　司馬相如<span class="book-name">美人賦</span>：命駕而東。<span class="book-name">晉書</span>：吕安與嵇康友，每一相思，千里命駕。<br/><span class="book-name">國策</span>：未得高枕而卧也。　陶潛詩：吾亦愛吾廬。<br/>　黄希曰：<span class="book-name">曲禮正義</span>云：妥，下也。蘇氏云：關中人謂落為妥。三山老人曰：花妥，即花墮也。　捎，取也，掠也。<br/>　<span class="book-name">月令</span>：獺祭魚。<br/><span class="book-name">漢書·張安世傳</span>：休沐未嘗出。漢制：内臣五日一出休沐。注：言休息沐浴也。<br/>　庾信<span class="book-name">小園賦</span>：名為野人之家。<br/>盧元昌曰：天寶間，五家競開第舍，一堂之費，動踰千萬。至且撤韋氏宅為虢國居，又於親仁坊起祿山第，莫不窮極壯麗。公於將軍，特表曰野人居，取其儉樸以風世也。</small><br/>
　　山雨樽仍在，沙沈榻未移。犬迎曾<small about="#mwt28" typeof="mw:Transclusion">音層</small>宿客<small about="#mwt29" typeof="mw:Transclusion"><span class="book-name">顧陶本</span>作犬憎閒宿客</small>，鴉護落巢兒。雲薄翠微寺，天清<small about="#mwt30" typeof="mw:Transclusion"><span class="book-name">雍錄</span>作寒</small>皇<small about="#mwt31" typeof="mw:Transclusion">舊作黄，趙定作皇</small>子陂。向來幽興<small about="#mwt32" typeof="mw:Transclusion">去聲</small>極，步屧<small about="#mwt33" typeof="mw:Transclusion">一作屣，一作屐</small>向<small about="#mwt34" typeof="mw:Transclusion">從<span class="book-name">吴本</span>，舊作到，邵作過</small>東籬。<br/><small about="#mwt35" typeof="mw:Transclusion">次章，備寫重來景事。樽榻依然，言主人能置酒而留賓。犬迎客，去年習見也，鴉護兒，今春乳子也，四句皆重遊意。寺前雲薄，陂上天清，方喜雨後初晴，故幽興勃然，遂向東籬而覽勝。末句起下平臺之遊。　雨中對酒，故言樽在。塵封榻上，故云沙沈。落巢，謂新雛生，落巢中。或云鴉兒落地，或云新巢落成，俱非。　此章幽興，與前遊首章相應。<br/>王融詩：潺湲石溜瀉，綿蠻山雨聞。<br/>　尹式詩：雲薄鱗逾細。　朱注：<span class="book-name">唐書</span>：長安縣南五十里太和谷有太和宫，<span class="date" title="625年">武德八年</span>置，<span class="date" title="636年”">貞觀十年</span>廢，二十一年復置，曰翠微宫。籠山為苑，元和中以為寺。<span class="book-name">長安志</span>：翠微宫，在萬年縣外終南山之上。公詩已云翠微寺，恐非元和間所改也。<br/>　<span class="dynasty">晉</span><span class="name">曹毗</span>詩：天清月暉澄。　<span class="book-name">水經注</span>：潏水，上承皇子陂於樊川，其地即杜之樊鄉也。<span class="book-name">十道志</span>：秦葬皇子，起冢陂北原上，故名皇子陂，隋改永安，唐復舊。　<span class="book-name">杜臆</span>：<span class="book-name">名勝志</span>：杜曲在西安府之東，子美舊居。韋曲在城南，韋曲之東有鄭莊，即鄭虔所居，西有塔坡，何將軍之山林也。皇子陂在韋曲之西。　以皇對翠，乃借對法。岑參<span class="book-name">早朝</span>詩「紫陌」「皇州」作對，亦此法也。<br/>　<span class="book-name">宋書</span>：袁粲為丹陽尹，嘗步屧白楊郊野間。<span class="book-name">説文</span>：屧，履中薦也。陶潛詩：采菊東籬下。</small><br/>
　　<small about="#mwt36" typeof="mw:Transclusion">此章後四句，<span class="name">顧宸</span>謂翠寺、皇陂，公幽興所注，故過東籬而往遊於此，其説非也。若果遊其地，不應輕點陂寺，況翠寺在南，皇陂在西，又不當向東籬而迂道。<span class="name">周篆</span>謂翠寺、皇陂，前遊之幽興已極，故過東籬而别尋佳勝，此説亦非。若果屬前遊，何不於前十章敘入，且昆池、柳渚，俱經旁記，何獨遺此勝地耶。原來翠寺、皇陂，只言遙望之景，詩意主在雲薄天清，晴光可愛，以逗起末句耳。　按顧注：此章云「向來幽興極」，是追憶從前，下章云「自今幽興熟」，是預期後日，兩章緊相照應。<span class="book-name">杜臆</span>疑「幽」「興」叠見，欲改作「遊興極」，反失作者之旨。</small><br/>
　　落日平臺上，春風啜茗時。石欄斜點<small about="#mwt37" typeof="mw:Transclusion">一作照，非</small>筆，桐葉坐題詩。翡翠鳴衣桁<small about="#mwt38" typeof="mw:Transclusion">下浪切</small>，蜻蜓立釣絲。自今幽興<small about="#mwt39" typeof="mw:Transclusion">去聲</small>熟<small about="#mwt40" typeof="mw:Transclusion">一云自逢今日興</small>，來往亦無期。<br/><small about="#mwt41" typeof="mw:Transclusion">三章，敘平臺之遊。平臺記地，春風記時。點筆題詩，平臺之趣寫得蕭散，翡翠蜻蜓，春時之景寫得工細，六句皆今日幽興。來往無期，欲常覽此勝也。曰極，曰熟，又點重遊。<br/>　張率詩：平臺寒月色，池水愴風威。<br/>　趙汸疑後遊在夏，因改「春風」作「薰風」，今依鶴注，直是春遊。<br/>　趙云：置硯於石欄，而題詩於桐葉。<span class="book-name">杜臆</span>：硯在石欄而身坐臺上，故須斜點筆。點筆，以筆濡墨也。<br/>　<span class="book-name">説文</span>：翡，赤羽雀。翠，青羽雀。張正見詩：竹竿鳴翡翠。　<span class="book-name">韻會</span>：桁，竹竿也。顧云：晒衣之桁。古樂府：還視桁上無懸衣。<br/>　<span class="book-name">楚國策</span>：蜻蜓六足四翼，飛翔乎天地之間。　<span class="book-name">詩</span>：其釣維何，維絲伊緡。<br/>　陳子昂詩：山深興轉幽。<br/>　陶潛詩：披草共來往。</small><br/>
　　<small about="#mwt42" typeof="mw:Transclusion">始而雨，既而晴，漸至日落，盡一日之興矣。故下章不復言遊，而惟稱美將軍。布置次第俱秩然有條。</small><br/>
　　頗怪朝<small about="#mwt44" typeof="mw:Transclusion">平聲</small>參懶，應<small about="#mwt45" typeof="mw:Transclusion">平聲</small>耽野趣長。雨抛金鎖甲，苔卧綠沈槍。手自移蒲柳，家纔足稻粱。看<small about="#mwt46" typeof="mw:Transclusion">平聲</small>君用幽意，白日到羲皇。<br/><small about="#mwt47" typeof="mw:Transclusion">四章，美將軍逸興。將軍懶於朝參者，因躭野趣之長也。抛甲卧槍，見朝參之懶。移柳足粱，見野趣之長。末引淵明事，以方其高致。　抛甲於雨，卧槍於苔，即前遊「不好武」意。　<span class="book-name">杜臆</span>：「自移」見不耽驕貴，「纔足」見甘於淡泊，白日羲皇，言可神遊千古，不須高卧也，乃翻用陶語。此章幽意，與前遊末章相應。<br/>　王右軍帖：吾怪足下朝參少晚。<br/>　謝惠連詩：蕭疏野趣生。<br/>　薛蒼舒曰：<span class="name">車頻</span><span class="book-name">秦書</span>：符堅使熊邈造金銀細鎧，金為綫以縲之。今謂甲之精細者為鎖子甲，言相銜之密也。<span class="book-name">唐六典</span>：甲之制十有三，今明光、光要、細鱗、山文、鳥鎚、鎖子，皆鐵甲也。崔顥詩：錯落金鎖甲。<br/>　<span class="book-name">武庫賦</span>：綠沈之槍。<span class="book-name">西溪叢話</span>：綠沈，以調綠漆之，其色深沈，如漆調雌黄之類。楊慎<span class="book-name">丹鉛錄</span>：<span class="book-name">鄴中記</span>：石虎造象牙桃枝扇，或綠沈色，或紫紺色。王羲之<span class="book-name">筆經</span>云：有人以綠沈漆管見遺。虞世南詩：綠沈明月絃。劉劭<span class="book-name">趙都賦</span>：弩有黄間綠沈。梁簡文詩：吴戈夏服箭，驥馬綠沈弓。楊巨源詩：吟詩白羽扇，校獵綠沈槍。皆謂以綠沈色為漆，飾鎗柄耳。朱注：<span class="name">吴曾</span><span class="book-name">漫錄</span>：古樂府「綠沈明月絃」，此弓亦號綠沈也。<span class="book-name">宋元嘉起居注</span>：廣州刺史韋朗作綠沈屏風。<span class="book-name">六典</span>：鼓吹工人之服，亦有綠沈。此以綠沈飾器服也。<span class="book-name">南史</span>：任彦升卒，武帝方食西苑綠沈瓜。皮日休<span class="book-name">新竹</span>詩：「一架三百本，綠沈森冥冥。」皆言其色也。<br/>　<span class="book-name">爾雅疏</span>：楊，一名蒲柳，生澤中，可為箭笴。<br/>　<span class="book-name">陶潛傳</span>：夏日虛閒，高卧北窗之下，清風颯至，自謂羲皇上人。</small><br/>
　　到此應<small about="#mwt49" typeof="mw:Transclusion">平聲</small>常<small about="#mwt50" typeof="mw:Transclusion">邵作常，舊作嘗</small>宿，相留可判年。蹉跎暮容色<small about="#mwt51" typeof="mw:Transclusion">一作鬢</small>，悵望好林泉。何日霑微祿，歸山買薄田。斯遊恐不遂，把酒意茫然。<br/><small about="#mwt52" typeof="mw:Transclusion">此首敘臨别之意，又是總結。上四深羨林泉之勝，下則欲謀歸老於此地也。　考是年，公方四十，而云「暮容色」者，蹉跎不遇，因有慨於暮景耳。盧注：時雖參列選序，而尚未定官，故歎微祿難霑。<br/>　舊注：<span class="book-name">禮記注</span>云：判，半也。朱注：古音多四聲互用，唐人猶知此法，如「判」字本去聲，亦讀平聲。<span class="book-name">吴越春秋</span>「一士判死兮而當百夫」，王筠<span class="book-name">行路難</span>「含情蓄怨判不死」是也。音義與「𢬵」同。杜詩「𢬵」字多作「判」。此詩「可判年」，猶云可𢬵却一年耳。又孫勔<span class="book-name">唐韻</span>，𢬵字收入二十三阮，<span class="book-name">玉篇</span>：𢬵，一音伴。則𢬵字正可從仄聲叶，非半年之解。<br/>　<span class="book-name">世説</span>：周處曰：「年已蹉跎，終無所成。」　<span class="book-name">顏氏家訓</span>：憔悴容色。<br/>　謝朓詩：悵望一途阻。　<span class="book-name">北史</span>：韋敻淡於榮利，所居之宅，枕帶林泉，時對琴書，蕭然自遠。<br/>　<span class="book-name">後漢·獨行傳</span>：趙苞謂母曰：「為子無狀，欲以微祿奉養。」<br/>　<span class="book-name">世説</span>：深公答支遁曰：「未聞<span class="name">巢</span><span class="name">由</span>買山而隱」。<span class="book-name">隋書</span>：王通教授河汾間，曰：「通有先人之敝廬，足以蔽風雨，薄田足以具饘粥。」<br/>　初云樽在，末云把酒，見始終好客。周弘讓詩：把酒念浮生。</small><br/>
　　<span id="pei_zhu_gong_zi-n716" about="#mwt62" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#pei_zhu_gong_zi-n716" class="mw-selflink-fragment">陪諸貴公子丈八溝攜妓納涼晚際遇雨二首</a></span><br/><small about="#mwt53" typeof="mw:Transclusion">此詩年月難考，大抵在天寶間未亂時作。　鶴注：丈八溝，<span class="date" title="742年">天寶元年</span>，韋堅所通漕渠。<span class="book-name">舊史</span>：大曆元年九月，京兆尹奏開漕渠入苑，闊八尺，深一丈。渠成，上御安福門以觀之。豈素有是渠，其後又開歟。<span class="book-name">通志</span>：下杜城西，有第五橋、丈八溝。</small><br/>
　　落日放船好，輕風生浪遲。竹深留客處，荷淨納涼時。公子調冰水，佳人雪藕絲。片雲頭上黑，應<small about="#mwt54" typeof="mw:Transclusion">平聲</small>是雨催詩。<br/><small about="#mwt55" typeof="mw:Transclusion">此章為同遊記勝也。首聯泛舟入溝，次聯納涼之景，三聯公子攜妓，結聯晚際遇雨。　輕遲深淨四字，詩眼甚工。胡夏客曰：公子作詩，催之亦未必速就，「應是雨催詩」，調笑中却有含蓄。<br/>　何承天<span class="book-name">鼓吹曲</span>：：輕風起紅塵。<br/>　梁簡文帝詩：荷淨月應來。　徐陵詩：納涼高樹下。<br/>　應瑒詩：公子愛賓客。　庾信詩：開冰帶井水。<br/>　曹植詩：南國有佳人。　<span class="book-name">家語</span>：黍以雪桃。注：雪，拭也。　朱超道詩：摘除蓮上葉，拖出藕中絲。<br/>　梁簡文帝詩：可憐片雲生，暫重還復輕。<br/>　趙曰：東坡詩「颯颯催詩白雨來」，句本於杜。</small><br/>
　　雨來霑席上，風急<small about="#mwt57" typeof="mw:Transclusion">一作惡</small>打船頭。越女紅裙濕。燕<small about="#mwt58" typeof="mw:Transclusion">平聲</small>姬翠黛愁。纜侵堤柳繫，幔卷<small about="#mwt59" typeof="mw:Transclusion">一作宛</small>浪花浮。歸路翻蕭颯，陂塘五月秋。<br/><small about="#mwt60" typeof="mw:Transclusion">承上章，傷風雨驟至也。雨來風急，領起全意。三四就席上言，五六就船頭言。陂塘蕭颯，五月成秋，以見樂不可極，萬事皆然。　<span class="book-name">杜臆</span>：妓兼南北，見諸公子各尚豪華。　趙汸注：北人不慣乘舟，故遇風雨而愁。<br/>朱超詩：浮梁帶雨來。　<span class="book-name">記</span>：儒有席上之珍。<br/>　沈君攸詩：風急細流翻。　<span class="book-name">風俗通</span>：船頭謂之舳，尾謂之艫。庾信詩：五兩開船頭。<br/>　<span class="book-name">吴越春秋</span>：右抱越女。　陳後主詩：轉態結紅裙。<br/>　武陵王紀詩：燕姬奏妙舞。　<span class="book-name">後漢書</span>：明帝宫人，拂青黛蛾眉。庾信詩：眉心濃黛直點。<br/>　纜以維舟，幔以蔽日。侵，迫近也。　庾信詩：幰拂緣堤柳。<br/>　梁元帝詩：朝浮兮浪華。柳𧦬詩：浹叠浪花生。<br/>　陶潛詩：行行循歸路。　<span class="book-name">楚辭</span>：風颯颯兮水蕭蕭。陳後主詩：寒氣尚蕭颯。<br/>應璩<span class="book-name">與從弟書</span>：逍遙陂塘之上。　<span class="book-name">記</span>：仲夏行秋令，是即五月秋也。黄生注：結應納涼意，五字亦警。<br/>王嗣奭曰：二首相為首尾，以雲雨為過脉，而「歸路」「蕭颯」與「放船好」相照，故下「翻」字。杜公賦詩，有二首、三首，以至數首，其氣脉大都聯絡照應，偶發於此。</small><br/>
　　<span id="zui_shi_ge-n717" about="#mwt62" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#zui_shi_ge-n717" class="mw-selflink-fragment">醉時歌</a></span><small about="#mwt63" typeof="mw:Transclusion">原注：贈廣文館博士鄭虔。<br/>　<span class="book-name">舊唐書</span>：天寶九載，國子監置廣文館。<span class="book-name">唐語林</span>：天寶中，國學增置廣文館，以領詞藻之士。<span class="name">鄭虔</span>久被貶謫，是歲始還京師參選，除廣文館博士。　鶴注：<span class="book-name">舊書</span>：天寶十二載秋，令出太倉米。詩言「日糴太倉五升米」，正其時也，當是十三載春作。　<span class="book-name">杜臆</span>：此詩多自道苦情，故以醉歌命題。</small><br/>
　　諸公衮衮登臺<small about="#mwt65" typeof="mw:Transclusion">一作華</small>省，廣文先生官獨冷。甲第紛紛厭粱肉，廣文先生飯不足。先生有道出羲皇，先生有才<small about="#mwt66" typeof="mw:Transclusion">一作文</small>過<small about="#mwt67" typeof="mw:Transclusion">平聲</small><span class="name">屈</span><small about="#mwt68" typeof="mw:Transclusion">九勿切</small><span class="name">宋</span>。德尊一代常坎軻<small about="#mwt69" typeof="mw:Transclusion">一作壈</small>，名垂萬古知何用。<br/><small about="#mwt70" typeof="mw:Transclusion">首歎鄭公抱負不遇。<br/>　<span class="book-name">前漢·韓安國傳</span>：諸公莫不稱。　<span class="book-name">晉書</span>：王濟云：「張華説漢史，衮衮可聽。」　師氏曰：唐制，御史臺其屬有三院，一曰臺院，二曰殿院，三曰察院，掌糾正百官之罪惡。省有三，一曰中書省，二曰尚書省，三曰門下省，臺省，清要之職。謝混詩：總轡出臺省。<br/><span class="book-name">舊書</span>：<span class="date" title="750年">天寶九載</span>七月，國子監置廣文館。<span class="book-name">新書·鄭虔傳</span>：明皇愛虔才，欲置左右，以不事事，更置廣文館，以虔為博士。在官貧約，甚淡如也。　王彦輔曰：<span class="book-name">北齊書</span>王晞曰：「<span class="sectional" title="北齊書·卷三二·補列傳第二三：我少年以來，閱要人多矣，充詘少時，鮮不敗績。且性實疏緩，不堪時務，人主恩私，何由可保，萬一披猖，求退無地。非不愛作熱官，但思之爛熟耳。">非不愛作熱官，但思之爛熟耳。</span>」黄希曰：世以宗正卿為冷卿，是亦冷官之意。<br/>　漢高祖詔：列侯居邑，皆賜大第室。注：有甲乙次第，故曰第。張衡<span class="book-name">西京賦</span>：北闕甲第，當道直啟。　<span class="book-name">孟嘗君傳</span>：今君僕妾餘粱肉，而士不厭糟糠。<br/>後漢鄭太有田四百頃，而食常不足。<br/>　<span class="book-name">文心雕龍</span>：屈宋逸步，莫之能追。<br/>　桓玄書：一代大事。　<span class="book-name">楚辭·七諫</span>：年既過半百兮，愁轗軻而留滯。王逸云：坎軻，不遇也。古詩：坎軻長苦辛。張綖注：轗軻，車失利貌。坎，一作轗，車不平也，軻，車折軸也。<br/>　<span class="book-name">史記·伍子胥贊</span>：名垂後世。李密詩：萬古傳名諡。</small><br/>杜陵野客人更<small about="#mwt72" typeof="mw:Transclusion">一作見</small>嗤，被<small about="#mwt73" typeof="mw:Transclusion">去聲</small>褐短窄<small about="#mwt74" typeof="mw:Transclusion">一作穴</small>鬢如絲。日糴太倉五升米，時赴鄭老同襟<small about="#mwt76" typeof="mw:Transclusion"><span class="book-name">英華</span>同，一作衾</small>期。得錢即相覓，沽酒不復<small about="#mwt77" typeof="mw:Transclusion">扶又切</small>疑。忘形到爾汝，痛飲真<small about="#mwt78" typeof="mw:Transclusion">一作直</small>吾師。<br/><small about="#mwt79" typeof="mw:Transclusion">此敘同飲情事。　時赴，公過鄭也。相覓，公要鄭也。痛飲吾師，正見襟懷相契。<br/>　<span class="book-name">漢書</span>：<span class="date" title="前65年">元康元年</span>，以杜東原上為初陵，更名杜縣為杜陵。<br/>　<span class="book-name">老子</span>：被褐懷玉。　盧照鄰詩：安知倦遊客，兩鬢漸如絲。<br/>　<span class="book-name">舊唐書</span>：天寶十二載八月，京城霖雨，米貴，出太倉米十萬石，減價糶與貧人。　<span class="book-name">顏氏家訓</span>：齊吏部侍郎房文烈，霖雨絕糧，遣婢糴米。<br/>　北齊高澄書：繾綣襟期，綢繆素分。<br/>　<span class="book-name">滑稽傳</span>：王先生懷錢沽酒。<span class="book-name">括異志</span>：<span class="sectional" title="括異誌：道士張酒酒，失其名，不知何許人。天聖中，主西都張水縣之天禧觀。善淬，鑒經其手，則光照洞澈，他工不可及。或時童稚持鑒來治者，遇醉則或抵破之，或引之長三尺。小兒驚呼，乃笑曰：「吾與若戲。」乃取藥傅其上，以敗氈覆之，摩拭良久，清瑩如故。得錢唯買酒，未嘗一日不醉。一旦，拂衣入王屋山，立而屍解於藥櫃山中。始村人見有人立於岩石之上，久而不去。經旬往視之，故在，遂聞於鄉。嗇夫就而察之，乃一道士拱立且僵也。嗇夫以為不祥，推仆之。邑尉檢視，頂有一竅，如雞卵大，殊無血漬，面色如生。尉聞嗇夫推仆，鞭之，即瘞放於解化之地。">道士張酒酒，得錢即沽酒。</span>　<span class="name" title="陶淵明">陶</span>詩：逝將不復疑。<br/>郭象：<span class="book-name">莊子序</span>：有忘形自得之懷。　<span class="book-name">文士傳</span>：禰衡有逸才，與孔融為爾汝交，時衡年二十，融年已四十。<br/>　<span class="book-name">世説</span>：王孝伯云：「但常得無事，痛飲讀<span class="book-name">離騷</span>，可稱名士。」　<span class="book-name">齊書</span>：李元忠曰：「阮步兵吾師也，孔少府豈欺我哉。」</small><br/>清夜沈沈動春酌，燈<small about="#mwt80" typeof="mw:Transclusion">一作簷</small>前細雨簷<small about="#mwt81" typeof="mw:Transclusion">一作燈</small>花落。但覺高歌有<small about="#mwt82" typeof="mw:Transclusion">一作感</small>鬼神，焉<small about="#mwt84" typeof="mw:Transclusion">於虔切</small>知餓死填溝壑，相如逸才親滌器，子雲識字終投閣。<br/><small about="#mwt85" typeof="mw:Transclusion">此痛飲以盡歡，承上杜陵一段。　春夜燈前，飲之候。高歌動神，飲之興。相如子雲，借古人以解慰也。<br/>　曹植詩：清夜遊西園。　何遜詩：沈沈夜看流。　應璩書：酌彼春酒。<br/>　燈前，承夜。簷花，承春。　庾信<span class="book-name">燭賦</span>：燈前桁衣疑不亮。　梁簡文詩：細雨階前入。　江淹詩「共取落簷花」，劉邈詩「簷花初照月」，公詩「白花簷外朵」，皆實指簷前之花。<span class="book-name">杜臆</span>云：簷水落，而燈光映之如落銀花，此另一説。<br/>　石崇<span class="book-name">思歸引</span>：高歌凌雲兮樂餘年。　<span class="book-name">列子</span>：動天地，感鬼神。師氏曰：言歌聲幽怨也。<br/>　<span class="book-name">前漢·朱買臣傳</span>：妻恚怒曰：「如公等，終餓死溝中耳。」左思詩：當其未遇時，憂在填溝壑。<br/>　<span class="book-name">漢書</span>：司馬相如令文君當壚，身著犢鼻褌，滌器於市中。　<span class="book-name">魏志</span>：曹丕八歲能屬文，有逸才。<br/>　<span class="book-name">揚雄傳</span>：<span class="sectional" title="漢書·揚雄傳第五十七下：王莽時，劉歆、甄豐皆為上公，莽旣以符命自立，即位之後，欲絕其原以神前事，而豐子尋、歆子棻復獻之。莽誅豐父子，投棻四裔，辭所連及，便收不請。時雄校書天祿閣上，治獄使者來，欲收雄，雄恐不能自免，迺從閣上自投下，幾死。莽聞之曰：「雄素不與事，何故在此？」閒請問其故，迺劉棻嘗從雄學作竒字，雄不知情。有詔勿問。然京師為之語曰：「惟寂寞，自投閣；爰清靜，作符命。」">雄校書天祿閣上，治獄使者來收雄，雄從閣上自投下，幾死。莽問其故，乃劉棻嘗從雄學作奇字，雄不知情，詔勿問。京師為之語曰：「惟寂寞，自投閣。」</span></small><br/>先生早賦歸去來，石田茅屋荒蒼苔。儒術於我何有哉，孔丘<small about="#mwt86" typeof="mw:Transclusion">當作尼父</small>盜跖俱塵埃。不須聞此意慘愴，生前相遇且銜杯。<br/><small about="#mwt87" typeof="mw:Transclusion">此痛飲以遣意，應上廣文一段。　鄭欲歸去，以轗軻之故。孔跖塵埃，見名垂無用。相遇銜杯，欲其及時行樂也。　此章前二段各八句，後二段各六句，劃然四段，賓主配講到底，格律整齊。<br/>　<span class="book-name">陶潛傳</span>：為彭澤宰，解印綬去職，賦<span class="book-name">歸去來辭</span>。<br/>　<span class="book-name">史記</span>：子胥曰：「譬猶石田，無所用之」。　<span class="book-name">韓非子</span>：不食於茅屋之下。　<span class="book-name">淮南子</span>：窮谷之汚，生以蒼苔。<br/>　<span class="book-name">漢書·蕭望之傳</span>：宣帝不甚從儒術。　<span class="book-name">莊子</span>：帝力於我何有哉。<br/>　孔跖對舉,見<span class="book-name">莊子</span>。　俞文豹曰：孔子，萬世之師，敢名呼而儕之盜跖，有傷名教。李白、韓愈詩，皆直書聖諱，均失言也。<span class="book-name">左傳</span>：哀公誄孔子，稱曰尼父。　庾信<span class="book-name">傷心賦</span>：一朝風燭，萬古塵埃。<br/>　「聞此」指上「塵埃」句。　陸機詩：慘愴恒鮮歡。<br/>　<span class="book-name">晉書</span>：張翰曰：「使我有身後名，不如生前一杯酒。」<span class="book-name">劉伶傳</span>：銜杯漱醪。　此詩次聯失粘。</small><br/>
　　<small about="#mwt88" typeof="mw:Transclusion">王嗣奭曰：此篇總屬不平之鳴，無可柰何之詞，非真謂垂名無用，非真謂儒術可廢，亦非真欲孔跖齊觀，又非真欲同尋醉鄉也。公詠懷詩云：「沈醉聊自遣，放歌破愁絕」，即可移作此詩之解。<br/>　盧世㴶曰：<span class="book-name">醉時歌</span>純是天縱，不知其然而然，允矣高歌有鬼神也。　按聖人至誠無息，與天合德，其浩然之正氣，必不隨死俱冺，豈可云聖狂同盡乎。詩云「孔跖俱塵埃」，此襲蒙莊之放言，以洩醉後之牢騷耳，其詞未可以為訓也。歐陽公作<span class="book-name">顏跖</span>詩，説生前死後，胸懷品格，懸隔霄壤，方是有功名教之文。</small><br/>
　　<span id="cheng_xi_bei_fan_zhou-n720" about="#mwt89" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#cheng_xi_bei_fan_zhou-n720" class="mw-selflink-fragment">城西陂泛舟</a></span><br/><small about="#mwt90" typeof="mw:Transclusion">此與後章當是同時先後之作。</small><br/>
　　青蛾<small about="#mwt92" typeof="mw:Transclusion">一作娥，非</small>皓齒在樓船，横笛短簫悲遠天。春風自信牙檣動，遲日徐看<small about="#mwt93" typeof="mw:Transclusion">平聲</small>錦纜牽。魚吹細浪摇歌扇，燕蹴飛花落舞筵。不有小舟能蕩槳，百壺那送酒如泉。<br/><small about="#mwt94" typeof="mw:Transclusion">此泛陂而誌聲妓之盛也。三四承樓船，五六承青蛾，歌舞奏而酒興酣，故須百壺迭進，下四自相聯絡。　朱瀚曰：樓船鼓吹，響傳空際，故曰悲遠天。　牙檣錦纜，舟極華矣，春風遲日，又若助以韶光。歌扇舞筵，宴胥樂矣，吹浪蹴花，又倍增其景色。中二聯寫得工麗絕倫。　張性<span class="book-name">演義</span>：動曰自信，牽曰徐看，見中流容與之象。<br/>　宋南平王<span class="book-name">白紵曲</span>：佳人舞袖曜青蛾。　宋玉<span class="book-name">笛賦</span>：摛朱唇，耀皓齒。　<span class="book-name">秋風辭</span>：泛樓船兮濟汾河。<br/>　江總詩：横笛短簫吹復咽。　<span class="book-name">朱鷺曲</span>：度曲清且悲。　宋樂府<span class="book-name">戰城南</span>：東鄰歌管入青天。謝朓詩：巉巖帶遠天。<br/>　信，任也，任其自動也。如「冥搜信客旌」，「鞍馬信清秋」，皆如是解。　<span class="book-name">哀江南賦</span>：鐵軸牙檣。檣，帆柱也。<br/><span class="book-name">詩</span>：春日遲遲。　庾信詩：錦纜迴砂磧。又，張正見詩：金堤分錦纜。　顏廷榘<span class="book-name">意箋</span>：象牙作帆檣，此樂府之侈詞，錦綵為舟纜，此甘寧之侈事，皆屬借形語。<br/>　<span class="name">瓠巴</span>鼓琴，而鳥舞魚躍。出於<span class="book-name">列子</span>。「魚吹」「燕蹴」，暗用其意。　唐太宗詩：船移分細浪。　陰鏗詩：鶯呼歌扇後，花落舞衫前。歌扇，歌者以扇障面也。「摇」指水中扇影。<br/>　梁簡文帝<span class="book-name">筝賦</span>：翫飛花之度窗。　陳後主詩：上舞復依筵。<br/>　樓船容與，故須小舟送酒。　晉歌詞：一船使兩槳。<br/>　<span class="book-name">詩</span>：清酒百壺。<span class="book-name">前漢·地理志</span>有酒泉郡。注：俗傳城内有金泉之味如酒。裴秀詩：有肉如丘，有酒如泉。</small><br/>
　　<small about="#mwt95" typeof="mw:Transclusion">張性曰：中間摹情寫景，豔而不淫，所謂麗以則者也。<br/>顧宸曰：天寶間，景物盛麗，士女遊觀，極盡飲燕歌舞之樂。此咏泛舟實事，不是譏刺明皇，亦非空為豔曲。</small><br/>
　　<small about="#mwt96" typeof="mw:Transclusion">盛唐七律，尚有寬而未嚴處。此詩「横笛短簫悲遠天」，次聯宜用仄承，下云「春風自信牙檣動」，仍用平接矣。如太白<span class="book-name">登鳳凰臺</span>詩，上四句亦平仄未諧，此才人之不縳於律者。在中晚則聲調謹嚴，無此疏放處，但氣體稍平，却不能如此雄壯典麗耳。</small><br/>
　　<span id="mei_bei_xing-n722" about="#mwt97" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#mei_bei_xing-n722" class="mw-selflink-fragment">渼陂行</a></span><br/><small about="#mwt98" typeof="mw:Transclusion">鶴註：此<span class="date" title="754年">天寶十三載</span>，未授官時作。渼陂，因水味美，故配水以為名。　朱注：<span class="book-name">長安志</span>：渼陂，在鄠縣西五里，出終南山諸谷，合胡公泉為陂。<span class="book-name">説文</span>：渼陂，在京兆鄠縣，其周一十四里，北流入滎水。<span class="book-name">杜臆</span>：胡松<span class="book-name">遊記</span>云：渼陂上為紫閣峰，峰下陂水澄湛，環抱山麓，方廣可數里，中有芙蕖、鳧雁之屬。錢箋：<span class="book-name">通志</span>：元末，游兵決水取魚，陂涸為田。邵注：澤障曰陂。</small><br/>
　　岑參兄弟皆好<small about="#mwt100" typeof="mw:Transclusion">去聲</small>奇，攜我遠來遊渼陂。天地黤<small about="#mwt101" typeof="mw:Transclusion">乙減切</small>慘忽異色，波濤萬頃堆琉璃。<br/><small about="#mwt102" typeof="mw:Transclusion">此遙望渼陂，在未開舟時。邵注：黤慘，天色昏黒，琉璃，湧波清徹也。<br/>　繁欽<span class="book-name">與魏文帝牋</span>：竊惟聖體，兼愛好奇。<br/>陸機詩：友朋自遠來。<br/>　王粲<span class="book-name">登樓賦</span>：天慘慘而無色。<br/>江總詩：丹水波濤汎。　<span class="book-name">世説</span>：郭林宗曰：「叔度汪汪若萬頃之波。」　梁簡文帝詩：雲開瑪瑙葉，水淨琉璃波。</small><br/>琉璃汗漫泛舟入，事殊興<small about="#mwt103" typeof="mw:Transclusion">去聲</small>極憂思集。鼉作鯨吞不復<small about="#mwt104" typeof="mw:Transclusion">扶又切</small>知，惡風白浪何嗟及。<br/><small about="#mwt105" typeof="mw:Transclusion">此放舟入陂，陡遇風波險阻也。<br/><span class="book-name">淮南子</span>：徙倚於汗漫之宇。<span class="source" title="文選·卷四·張平子衡·南都賦">張衡賦</span>：布濩漫汗。　<span class="book-name">國語</span>：秦汎舟於河。<br/>　王粲詩：憂思壯難任。<br/>　<span class="book-name">説文</span>：鼉，水蟲，似蜥蜴而長大。　<span class="book-name">吴都賦</span>：長鯨吞航。<br/>　<span class="book-name">西京雜記</span>：昔人有遊東海者，既而風惡。　何遜詩：江暗雨欲來，浪白風初起。　<span class="book-name">詩</span>：何嗟及矣。</small><br/>主人錦帆相為開，舟子喜甚無氛埃。鳧鷖散亂棹謳發，絲管啁<small about="#mwt106" typeof="mw:Transclusion">陟交切，通作嘲</small>啾空翠來。<br/><small about="#mwt107" typeof="mw:Transclusion">此泛舟佳景，時已風恬浪静矣。棹謳齊發，故鳧鷖驚飛，此倒裝句也。絲管方鳴，值雲淨天空，言晴霽景象。<br/>　陰鏗詩：平湖錦帆張。<br/>　<span class="book-name" title="詩·邶風·匏有苦葉">詩</span>：招招舟子。　<span class="book-name">楚辭</span>：氛埃辟而清涼。<br/>　<span class="book-name" title="詩·大雅·鳧鷖">詩</span>：鳧鷖在涇。<span class="book-name">詩注</span>：毛萇曰：鳧，水鳧。鷖，鳧屬。<span class="book-name">蒼頡解詁</span>：鷖，鷗也。<span class="book-name">列子</span>：始驚駭散亂矣。　何遜詩：中川聞棹謳。<br/>　<span class="book-name">前漢·志</span>：絲曰絃，竹曰管。<span class="source" title="夜聽妓">鮑照詩</span>：絲管感暮情。　<span class="book-name">記</span>：小者至於燕雀，猶有啁噍之頃焉。注：噍與啾同。　陳後主詩：歇霧含空翠。</small><br/>沈竿續縵<small about="#mwt108" typeof="mw:Transclusion">一作蔓</small>深莫測，菱<small about="#mwt109" typeof="mw:Transclusion">山谷作芡</small>葉荷花淨<small about="#mwt110" typeof="mw:Transclusion">一作静</small>如拭。宛在中流渤澥<small about="#mwt111" typeof="mw:Transclusion">胡解切</small>清，下歸無極<small about="#mwt112" typeof="mw:Transclusion">一云下臨無地</small>終南黑。<br/><small about="#mwt113" typeof="mw:Transclusion">此從水邊泛入中央。　澥渤清，言水色空曠，下無極，言山峰倒映。<br/>　縵，絲絃也。　王粲<span class="book-name">海賦</span>：其深不測。<br/>　古樂府<span class="book-name">採蓮曲</span>：汎舟採菱葉。　<span class="book-name" title="詩·鄭風·山有扶蘇">詩</span>：隰有荷華。　謝朓詩：澄江淨如練。　山谷注<span class="book-name">雜記</span>：雍人拭羊。　注：拭，淨也。<br/>　<span class="book-name" title="詩·秦風·蒹葭">詩</span>：宛在水中央。　漢武帝曲：横中流兮揚素波。　相如<span class="book-name">子虚賦</span>：浮渤澥。應劭注：渤澥，海之别枝也。<br/>　謝朓詩：漢廣流無極。<span class="book-name">詩</span>：終南何有。毛萇曰：終南，周之名山。<span class="book-name">雍錄</span>：渼陂源出終南山。</small><br/>半陂以南純浸山，動影裊窕冲融間。船舷暝戛<small about="#mwt114" typeof="mw:Transclusion">古恒切</small>雲際寺，水面月出藍田關。<br/><small about="#mwt115" typeof="mw:Transclusion">此從中流移近南岸。　裊窕，山影動摇。冲融，水波平定。日色將瞑，船歷寺前。藍田月出，光照水出。此記黄昏之景也。<br/>　<span class="book-name">海賦</span>：冲融滉瀁。<br/>　郭璞<span class="book-name">江賦</span>：詠採菱以扣舷。<span class="book-name">廣韻</span>：舷，船邊也。　謝靈運詩：暝還雲際宿。<span class="book-name">長安志</span>：雲際山大定寺，在鄠縣東南六十里。　<span class="book-name">正韻</span>：戛，轢也。此謂船舷經過之聲。<br/>　<span class="book-name">詩</span>：月出皎兮。　藍田關，在藍田縣東南六十八里，即秦嶢關也。<span class="book-name">雍錄</span>：嶢關，在渼陂東南。</small><br/>此時驪龍亦吐珠，馮<small about="#mwt116" typeof="mw:Transclusion">音平</small>夷擊鼓羣龍趨。湘妃漢女出歌舞，金支翠旗光有無。<br/><small about="#mwt117" typeof="mw:Transclusion">此寫月下見聞之狀。燈火遙映，如驪龍吐珠。音樂遠聞，如馮夷擊鼓。晚舟移棹，如羣龍争趨。美人在舟，依稀湘妃漢女。服飾鮮麗，彷彿金支翠旗。張綖謂：「月出而樂作，恍若神遊異境」是也。<br/>　<span class="book-name">莊子</span>：<span class="sectional" title="莊子·雜篇·列御寇：人有見宋王者，錫車十乘，以其十乘驕稚莊子。莊子曰：「河上有家貧恃緯蕭而食者，其子沒於淵，得千金之珠。其父謂其子曰『取石來鍛之。夫千金之珠，必在九重之淵而驪龍頷下，子能得珠者，必遭其睡也。使驪龍而寤，子尚奚微之有哉。』今宋國之深，非直九重之淵也，宋王之猛，非直驪龍也。子能得車者，必遭其睡也。使宋王而寤，子為齏粉夫。」">千金之珠，必在九重之淵，驪龍頷下。能得珠者，必遭其睡。</span><br/>　<span class="book-name">海賦</span>：冰夷倚浪以傲睨。注：冰夷，水仙人也。郭璞云：冰夷，馮夷也。<span class="book-name">楚辭</span>：令<span class="name">海若</span>，舞<span class="name">馮夷</span>。<span class="book-name">洛神賦</span>：馮夷擊鼓，女媧清歌。<span class="book-name">搜神記</span>：馮夷，潼鄉隄首人，以八月上庚日渡河死，上帝署為河伯。　<span class="book-name">易</span>：見羣龍无首。張衡<span class="book-name">西京賦</span>：萬騎龍趨。<br/>　<span class="book-name">列女傳</span>：舜崩蒼梧，二妃死於江湘之間，俗謂之湘君。　<span class="book-name">列仙傳</span>：<span class="name">鄭交甫</span>遊漢江，見二女，解佩與之。<span class="book-name">洛神賦</span>：從南湘之二妃，攜漢濱之遊女。　<span class="book-name">後漢·劉盆子傳</span>：共擊鼓歌舞。<br/>　<span class="book-name">前漢·志</span>：<span class="book-name">房中歌</span>：金支秀華。注：樂上衆飾，有流翅羽葆，以黄金為支，其首敷散，若草木之秀華也。　夏侯湛<span class="book-name">褉賦</span>：擢翠旗，垂繁纓。　<span class="book-name">子虚賦</span>：覽於有無。</small><br/>咫尺但愁雷雨至，蒼茫不曉神靈意。少<small about="#mwt119" typeof="mw:Transclusion">去聲</small>壯幾時柰老何，向來哀樂<small about="#mwt120" typeof="mw:Transclusion">音洛</small>何其多。<br/><small about="#mwt121" typeof="mw:Transclusion">末乃觸景生情，有哀樂無常之感。　見雷雨變幻，因知自少至老，俱當如是觀，此推開作結。　吴論：哀，頂鯨鼉雷雨等句。樂，頂錦帆絲管等句。　此章七段，各四句分截。<br/><span class="book-name">左傳</span>：天威不違顏咫尺。　<span class="book-name">易</span>：雷雨之動滿盈。<br/>　沈約詩：出漲海之蒼茫。　<span class="book-name">九歌</span>：東風飄兮神靈雨。<br/>　漢武帝<span class="book-name">秋風辭</span>：<span class="sectional" title="文選·卷四五·漢武帝秋風辭：
上行幸河東，祠后土，顧視帝京欣然，中流與群臣飲燕，上歡甚，乃自作秋風辭曰：
秋風起兮白雲飛，草木黃落兮鴈南歸。
蘭有秀兮菊有芳，攜佳人兮不能忘。
泛樓船兮濟汾河，橫中流兮揚素波。
簫鼓鳴兮發棹歌，歡樂極兮哀情多。
少壯幾時兮奈老何。">歡樂極兮哀情多，少壯幾時柰老何。</span><span class="book-name">列子</span>：哀樂不能移。</small><br/>
　　<small about="#mwt123" typeof="mw:Transclusion">張綖曰：好奇二句，乃全篇之眼。岑生人奇，渼陂景奇，故詩語亦奇，驪龍四句，設想更奇。初學若以實理泥之，幾於難解，熟讀<span class="book-name">楚辭</span>，方知寓言佳處。<br/>　朱鶴齡曰：始而天地變色，風浪堪憂，既而開霽放舟，冲融裊窕，終而仙靈冥接，雷雨蒼茫。只一遊陂時，情景迭變已如此，況自少壯至老，哀樂之感，何可勝窮。此孔子所以歎<span class="source" title="論語：子在川上曰：逝者如斯夫，不舍晝夜。">逝水</span>，莊生所以悲<span class="source" title="莊子·大宗師：死生，命也，其有夜旦之常，天也。人之有所不得与，皆物之情也。彼特以天为父，而身犹爱之，而況其卓乎。人特以有君为愈乎己，而身犹死之，而況其真乎。泉涸，鱼相与处于陆，相呴以湿，相濡以沫，不如相忘于江湖。与其誉尧而非桀也，不如两忘而化其道。夫大块载我以形，劳我以生，佚我以老，息我以死，故善吾生者，乃所以善吾死也。夫藏舟于壑，藏山于泽，谓之固矣，然而夜半有力者负之而走，昧者不知也。藏小大有宜，犹有所遁。若夫藏天下于天下而不得所遁，是恒物之大情也。特犯人之形而犹喜之，若人之形者，万化而未始有极也，其为乐可胜计邪。故圣人将游于物之所不得遁而皆存。善夭善老，善始善终，人犹效之，又況万物之所系，而一化之所待乎。">藏舟</span>也。<br/>　盧世㴶曰：此歌變眩百怪，乍陰乍陽，讀至收卷數語，肅肅恍恍，蕭蕭悠悠，屈大夫<span class="book-name">九歌</span>耶，漢武皇<span class="book-name">秋風</span>耶。<br/>　此篇第六段，託假象以寫真景，本於漢<span class="book-name">豔歌</span>，其辭云：「今日樂上樂，相從步雲衢。天公出美酒，河伯出鯉魚。青龍前鋪席，白虎持榼壺。南斗工鼓瑟，北斗吹笙竽。姮娥垂明璫，織女奉瑛琚。蒼霞揚東謳，清風流西歈。垂露成帷幄，奔星扶輪輿。」少陵蓋善於摹古矣。</small><br/>
　　<span id="mei_bei_xi_nan_tai-n724" about="#mwt124" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#mei_bei_xi_nan_tai-n724" class="mw-selflink-fragment">渼陂西南臺</a></span><br/><small about="#mwt125" typeof="mw:Transclusion">此臺，前遊所未至者，故重遊而記其勝。</small><br/>
　　高臺靣蒼陂，六月風日泠。蒹葭離披去，天水相與永。懷新目似擊，接要心已領。仿像識鮫人，空濛<small about="#mwt126" typeof="mw:Transclusion">黄作蒙</small>辯魚艇。錯磨終南翠，顛倒白閣影。崷<small about="#mwt127" typeof="mw:Transclusion">慈由切</small>崒<small about="#mwt128" typeof="mw:Transclusion">昨律切</small>增光輝<small about="#mwt129" typeof="mw:Transclusion">一作陰</small>，乘陵惜俄頃。<br/><small about="#mwt130" typeof="mw:Transclusion">首敘登臺望陂之景。　臺高水闊，故覺風日生涼。臺曠無翳，故見天水相連。<span class="book-name">杜臆</span>：冷者，風也，而兼言日。永者，水也，而兼言天。下語之妙，真筆端有畫。　目擊心領，束上起下。鮫人意擬，故曰仿像。魚艇遙瞻，故曰空濛。水漾山光，故曰錯磨。山影水面，故曰顛倒。似此山水交輝，但惜俄頃登臨耳。<br/>　謝惠連詩：高臺驟登踐。<br/>　<span class="book-name">西京雜記</span>：每好風日，幡旄光彩。<br/>　<span class="book-name" title="詩·秦風·蒹葭">詩</span>：蒹葭蒼蒼。鶴曰：萑之未秀者曰蒹，葦之未秀者曰葭，至秋成，謂之萑葦。　離披：見二卷。<br/>　張遠注：天水相永，即秋水共長天一色意。王粲<span class="book-name">海賦</span>：天與水際。<br/>　<span class="book-name">莊子</span>：仲尼曰：「夫人者，目擊而道存矣。」<br/>　<span class="book-name">魏志</span>：武帝纂兵書，曰<span class="book-name">接要</span>。<br/>　<span class="book-name">海賦</span>：仿像其色。　<span class="book-name">搜神記</span>：南海有鮫人，水居，如魚，不廢績紡，時從水中出，寄人家賣綃。<br/>　謝朓詩：空濛如薄霧。趙曰：言若無而空，若有而濛濛也。　唐趙冬㬢詩：漁艇散灣曲。邵注：小而長曰艇。<br/>　束晢<span class="book-name">補亡詩</span>：粲粲門子，如磨如錯。　潘岳<span class="book-name">關中記</span>：其山一名中南，言在天之中都之南。<br/>　<span class="book-name">詩</span>：顛之倒之。　<span class="book-name">通志</span>：紫閣、白閣、黄閣三峰，具在圭峰東。紫閣，旭日射之，爛然而紫。白閣陰森，積雪不融。黄閣不知所謂。三峰不甚遠。<br/>　<span class="book-name">西京賦</span>：喦峻崷崒。鄭曰：崷崒，山峻貌。　曹植<span class="book-name">登臺賦</span>：齊日月之光輝。<br/>　<span class="book-name">風賦</span>：乘陵高城，入於深宫。　<span class="book-name">江賦</span>：倏忽數百，千里俄頃。</small><br/>勞生愧嚴鄭，外物慕張邴。世復<small about="#mwt131" typeof="mw:Transclusion">扶又切</small>輕驊騮，吾甘雜鼃<small about="#mwt132" typeof="mw:Transclusion">蛙同</small>黽。知歸俗所忌<small about="#mwt133" typeof="mw:Transclusion">一作可忽</small>，取適<small about="#mwt134" typeof="mw:Transclusion">一作足</small>事莫並。身退豈待官，老來苦便<small about="#mwt135" typeof="mw:Transclusion">平聲</small>静。況資菱芡<small about="#mwt136" typeof="mw:Transclusion">巨險切</small>足，庶結茅茨迥。從此具扁舟，彌年逐清景。<br/><small about="#mwt137" typeof="mw:Transclusion">此有棲身物外之思。　「身退豈待官」，結上勞生六句。「老來苦便静」，起下菱芡四句。杜詩每段各有關鍵如此。末句情景，包括上段所云，此章兩段，各十二句，上段蕭疏，下段沈鬱。<br/>　<span class="book-name">莊子</span>：大塊勞我以生。　嵇康<span class="book-name">幽憤</span>詩：仰慕嚴鄭，樂道閒居。<span class="book-name">漢書</span>：谷口有鄭子真，蜀有嚴君平，皆修身自保。<span class="book-name">三輔決錄</span>：子真，名樸。君平，名遵。<br/>　<span class="book-name">莊子</span>：吾又守之七日，而後能外物。傅亮詩：張邴結晨軌。邵注：張、邴俱漢人。張仲蔚，所居蓬蒿没人。邴曼容，免官養志自修。<br/>　驊騮不遇知己，甘與蛙黽雜居。蛙黽，即水邊所聞者。　驊騮，良馬，周穆王八駿之一。<span class="book-name" title="穆天子傳">傳</span>云：驊騮、騄耳，日馳三萬。<br/>　<span class="book-name">周禮</span>：蟈氏，掌去鼃黽。<span class="book-name">國語</span>：鼃黽之與同渚。<span class="book-name">説文</span>：鼃，即蛙。黽，大於鼃者，即青蛙也。<br/>　任昉<span class="book-name">為王儉集序</span>：窮崖而返，盈量知歸。　<span class="book-name">史·秦紀</span>：秦俗多忌。<br/>　<span class="book-name">老子</span>：功成，名遂，身退，天之道也。<br/>　便静二字，本謝詩而反用之，謝以便静為安閒，此以便静為闃寂，故覺其苦，而欲行樂陂間也。<br/>　<span class="book-name">周禮</span>：加籩之實，菱芡栗脯。<span class="book-name">説文</span>：菱，楚謂之芰，秦謂之薢茩。<span class="book-name">武陵記</span>：三角、四角曰芰，兩角曰菱芡，雞頭也。<span class="book-name">方言</span>：南楚謂之雞頭。<br/>　<span class="book-name">羅含别傳</span>：廨宇喧擾，乃立茅茨之室。<br/>　朱超道詩：扁舟已入浪。<br/>　蔡邕<span class="book-name">王子喬碑</span>：歷載彌年，莫之能紀。　曹植詩：明月澄清景。</small><br/>
　　<small about="#mwt138" typeof="mw:Transclusion">朱鶴齡曰：此詩俱本<span class="name" title="謝靈運">謝康樂</span>。「懷新目似擊」即謝詩「懷新道轉迥」也。「乘陵惜俄頃」即謝詩「恒充俄頃用」也。「外物慕張邴」即謝詩「外物徒龍蠖」，又詩「偶與張邴合，久欲還東山」也。「知歸俗可忽」即謝詩「適已物可忽」也。「取適事莫並」即謝<span class="book-name">山居賦</span>「隨時取適」，又詩「萬事難並歡」也。「身退豈待官」即謝詩「辭滿豈多秩，謝病不待年」也。「老來苦便静」即謝詩「拙疾相倚薄，還得静者便」也。公云熟精文選，理真不誣耳。</small><br/>
　　<span id="yu_hu_xian_yuan_da_shao-n725" about="#mwt139" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#yu_hu_xian_yuan_da_shao-n725" class="mw-selflink-fragment">與鄠縣源大少<small about="#mwt140" typeof="mw:Transclusion">去聲</small>府宴渼陂</a></span><br/><small about="#mwt141" typeof="mw:Transclusion">得寒字。　梁氏編在<span class="date" title="755年">天寶十四載</span>，此亦無據，今依類入西陂詩内。　鶴注：鄠縣，即夏之有扈國，<span class="book-name">唐書</span>：鄠縣，屬京兆府。錢箋：時岑參同游，得「人」字，云：「載酒入天色，水涼難醉人。」公蓋與<span class="name">參</span>頻游渼陂也。</small><br/>
　　應<small about="#mwt143" typeof="mw:Transclusion">平聲</small>為<small about="#mwt144" typeof="mw:Transclusion">去聲</small>西陂好，金錢罄一餐。飯抄雲子白，瓜嚼水精寒。無計迴船下<small about="#mwt146" typeof="mw:Transclusion">去聲</small>，空愁避酒難。主人情爛熳，持答翠琅玕。<br/><small about="#mwt147" typeof="mw:Transclusion">上四敘宴陂品物，下則感少府而答之以詩也。　<span class="book-name">杜臆</span>：罄錢設粲，酒肴必盛，獨言飯瓜，稱其尤異者耳。方回云：無計迴船，有投轄意。<br/>　西陂，即渼陂。<br/>　<span class="book-name">前漢·淮南王安傳</span>：多予金錢。　又<span class="book-name">梁孝王傳</span>：為帝一餐。<br/>北人稱匕為抄，乃抄轉也。錢箋：<span class="book-name">漢武內傳</span>：太上之藥，有風實、雲子、玉津、金漿。葛洪<span class="book-name">丹經</span>：雲子，碎雲母也。朱注：雲子，以擬飯之白耳。升庵<span class="book-name">韻藻</span>引山稻名雲子，直以雲子為稻名，不知何本。次公指為菰米，則前人已駁其謬矣。公詩「嘗稻雪翻匙」，可以互証。陸放翁云：「雲子翻匙新稻飯，天吳拆繡舊衣襦。」此本引杜，而兼能注杜。<br/>　<span class="book-name">廣雅</span>：水晶，石英也。<span class="book-name">山海經</span>：水玉，即水晶。<span class="book-name">本草</span>：信州武昌有水晶。<br/>　梁簡文帝詩：那得久迴船。<br/>　班彪<span class="book-name">海賦</span>：煥爛熳以成章。<span class="book-name">上林賦</span>：爛熳遠遷。<br/>　張衡<span class="book-name">四愁詩</span>：美人贈我青琅玕，何以報之雙玉盤。曹植詩：腰佩翠琅玕。翠琅玕，比主人之情重，故持詩以答之。邵云：以詩比美玉，非也。</small><br/>
　　<span id="zeng_tian_jiu_pan_guan_liang_qiu-n728" about="#mwt148" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#zeng_tian_jiu_pan_guan_liang_qiu-n728" class="mw-selflink-fragment">贈田九判官梁丘</a></span><br/><small about="#mwt149" typeof="mw:Transclusion">澤州陳冢宰廷敬曰：考<span class="book-name">王思禮傳</span>，<span class="date" title="754年">天寶十三載</span>，吐谷渾蘇毗王款塞，明皇詔<span class="name" title="哥舒翰">翰</span>應接。舊注以此當降王款朝，是也。其謂翰報命而入朝，此意料之詞，不見確據。考帝紀及翰傳，天寶十三年，無翰入朝事。是年，翰遘風疾，因入京，廢疾於家。田蓋以使事入奏，當在翰未疾之先，非隨翰入朝也。公所投翰詩，當是一時作，或即因田而投贈於翰也。　<span class="book-name">舊唐書</span>：哥舒翰討祿山，以田梁丘為御史中丞，充行軍司馬。　于邵<span class="book-name">田司馬梁丘傳</span>：司馬，京兆茂陵人，哥舒翰兼統五原，雅知其才，得之甚喜，表滑勝府别將，改永平府果毅，長松府折衝。潼關失守，詔御史中丞郭英乂，專制隴右，未及下車，表渭州隴西縣令。</small><br/>
　　崆峒使<small about="#mwt151" typeof="mw:Transclusion">去聲</small>節上<small about="#mwt152" typeof="mw:Transclusion">上聲</small>青霄，河隴降<small about="#mwt153" typeof="mw:Transclusion">平聲</small>王款聖朝<small about="#mwt154" typeof="mw:Transclusion">音潮</small>。宛<small about="#mwt155" typeof="mw:Transclusion">于爰切</small>馬總肥秦<small about="#mwt156" typeof="mw:Transclusion">一作春</small>苜蓿，將軍只數<small about="#mwt157" typeof="mw:Transclusion">色主切</small>漢<small about="#mwt158" typeof="mw:Transclusion">一作霍</small>嫖姚<small about="#mwt159" typeof="mw:Transclusion">音飄颻</small>。陳留阮瑀誰争長<small about="#mwt160" typeof="mw:Transclusion">丁丈切</small>，京兆田郎早見招。麾下賴君才並美<small about="#mwt161" typeof="mw:Transclusion">他本並作入</small>，獨能無意向漁樵。<br/><small about="#mwt162" typeof="mw:Transclusion">上四，敘哥舒受降之事。下四，美田九薦賢之功。使節西往而降王入款，見翰能威名遠服也。馬肥苜蓿，承降王。將數嫖姚，承使節。阮瑀，指高適，適本封丘尉，與陳留相近，他章云「好在阮元瑜」可証。高之入幕，必由田君所薦，故云「早見招」，而幕下賴之。留意漁樵，公仍望其汲引也。<br/>　<span class="book-name">周禮</span>：地官，掌邦國之使節。　<span class="book-name">蜀都賦</span>：干青霄而秀出。陳注：上青霄，謂崆峒地高，非指朝宁之地。<br/>河隴，謂河西隴右。　<span class="book-name">西征賦</span>：作降王於路左。　<span class="book-name">漢·宣帝紀</span>：款塞來享。應劭注：款，叩也，皆叩塞門，來服從也。<span class="book-name">唐書·哥舒翰傳</span>：<span class="date" title="753年">天寶十二載</span>秋，翰領河西節度，擊吐蕃，悉收九曲部落。<span class="book-name">王思禮傳</span>：十三載，有吐谷渾蘇毗王款塞，詔翰至磨環川應接之。吳注：梁武帝<span class="book-name">淨業賦</span>：「郢州克定，江州降款。」<br/>　朱瀚曰：苜蓿，從草頭。嫖姚，從女傍，又皆叠韻，亦屬對法。　<span class="book-name">漢書</span>：大宛馬嗜苜蓿，上遣使者持千金請宛馬，采苜蓿種之離宫。　陳注<span class="book-name">新書·百官志</span>：駕部郎中、員外郎各一人，掌傳驛、廄牧之事。凡驛馬，給地四頃，蒔以苜蓿。降王款朝，驛傳騷然，故云「宛馬總肥春苜蓿」。<br/>　<span class="book-name">漢書</span>：霍去病再從大將出塞，為嫖姚校尉。荀悦<span class="book-name">漢記</span>：嫖姚，作票鷂，鳥名，因以名官，取其輕捷也。<span class="book-name">杜臆</span>：嫖姚，讀平聲，有<span class="name">服虔</span>可據，六朝人嘗用之，不始於杜。<br/>　<span class="book-name">魏志</span>：陳留阮瑀，字元瑜，太祖辟為軍謀祭酒，管記室。　<span class="book-name">左傳</span>：滕侯與薛侯來朝，爭長。<br/>　<span class="book-name">三輔決錄</span>：田鳳為郎，容儀端正，入奏事，靈帝目送之，因題柱曰：「堂堂乎張，京兆田郎」。　左思詩：馮公豈不偉，白首不見招。<br/>　<span class="book-name">漢·高帝紀</span>：攻破函谷關，遂至戲下。顏注：戲，大將之旗，戲與麾同。<br/>　何遜<span class="book-name">贈范雲</span>詩：高門盛遊侣，誰肯進漁樵。</small><br/>
　　<span id="tou_zeng_ge_shu_han-n729" about="#mwt148" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#tou_zeng_ge_shu_han-n729" class="mw-selflink-fragment">投贈哥舒開府翰二十韻</a></span><br/><small about="#mwt165" typeof="mw:Transclusion">按<span class="book-name">唐書</span>：翰三入朝，一在天寶六載，一在十一載，後以廢疾還京，當在十三載之末。據本傳，於還京之後，再提十四載祿山反，則知歸京在去年冬矣，其加河西節度使，封西平郡王，乃十三載事。詩言茅土山河，即是年所作以寄贈者。　<span class="book-name">舊唐書</span>：翰，突騎施首領哥舒部落之後，因以為氏。<span class="book-name">新書</span>：翰加開府儀同三司，在<span class="date" title="752年">天寶十一載</span>。</small><br/>
　　今代麒麟<small about="#mwt167" typeof="mw:Transclusion">諸本多作騏驎，誤</small>閣，何人第一功。君王自神武，駕馭必英雄。<br/><small about="#mwt168" typeof="mw:Transclusion">首從朝廷任將説起，立言有體。<br/>　漢武帝獲麟，作麒麟閣以畫功臣。漢宣帝<span class="date" title="前51年">甘露三年</span>，上思股肱之美，乃圖畫大將軍霍光等十二人於麒麟閣。<br/>　<span class="book-name">史記</span>：漢王定天下，論功行封，羣臣爭功，歲餘不決。關内侯鄂君進曰：「蕭何常全關中以待陛下，此萬世之功也，蕭何第一，曹參次之。」<br/>　<span class="book-name">漢·刑法志</span>：高祖躬神武之才，總攬英雄。<br/>　<span class="book-name">吴志·張昭傳</span>：夫人君者，謂能駕馭英雄，驅使羣賢。</small><br/>
　　開府當朝<small about="#mwt169" typeof="mw:Transclusion">音潮</small>傑，論<small about="#mwt170" typeof="mw:Transclusion">平聲</small>兵邁古風。先鋒百戰<small about="#mwt171" typeof="mw:Transclusion">一作勝</small>在，略地<small about="#mwt172" typeof="mw:Transclusion">一作妙略</small>兩隅空。青海無<small about="#mwt173" typeof="mw:Transclusion"><span class="book-name">英華</span>作飛</small>傳箭，天山早挂弓。廉頗仍走<small about="#mwt174" typeof="mw:Transclusion">音奏</small>敵，魏絳已和戎。<br/><small about="#mwt175" typeof="mw:Transclusion">此記隴右戰功。先鋒百戰，初在王倕部下，又為王忠嗣將校也。略地兩隅，起下天山青海。兼引廉、魏者，言戰與和俱善也。</small><br/>
　　<small about="#mwt176" typeof="mw:Transclusion">唐制：開府儀同三司，從一品官。　<span class="book-name">通典</span>：漢文帝元年，用宋昌為衛將軍，位亞三司。<span class="book-name">東觀漢記</span>：章帝<span class="date" title="78年">建初三年</span>，使車騎將軍馬防班同三司。　<span class="book-name">晉書·庾衮傳</span>：陳準曰：「君若當朝，則社稷之臣。」　<span class="book-name">舊唐書</span>：翰好讀<span class="book-name">左氏春秋傳</span>及<span class="book-name">漢書</span>，通大義。<br/>　<span class="book-name">吴越春秋</span>：子胥與吴王論兵，七薦孫子。<span class="book-name">馬援傳</span>：帝常言：「伏波論兵，與我意合」。　干寶<span class="book-name">晉紀</span>：皇太子有醇古之風。　<span class="book-name">世説</span>：阮裕曰：「志大宇宙，勇邁終古」。<br/>　<span class="book-name">魏志</span>：太祖使張遼為先鋒。　<span class="book-name">孫子</span>：百戰百勝。<br/>　<span class="book-name">左傳</span>：吾將略地焉。<span class="book-name">漢書·蒯通傳</span>：毋戰而略地。舊注指突厥、吐蕃為兩隅，固非。錢箋以河西、隴右當之，亦非。河西事自在下段。<br/>　錢箋：<span class="book-name">舊唐書</span>云：翰初事河西節度使王倕，倕攻新城，使翰經略，三軍無不震懾。後節度使王忠嗣補為衙將，為大斗軍副使，討吐蕃於新城，遷右衛郎將。吐蕃寇邊，翰拒之於苦拔海，其眾三行，後山差池而下。翰持半段槍，當其鋒，擊之，三行皆敗，無不推靡，由是知名。　<span class="book-name">舊書</span>：天寶六載，翰代王忠嗣為隴右節度使，築神威軍於青海上，吐蕃至，攻破之，又築城於青海中龍駒島，吐蕃屏跡。　趙曰：外寇起兵，則傳箭為號，無傳箭，息兵也。或曰守城之法，更夜傳箭，以守其睡。今按：公<span class="book-name">贈張垍</span>詩：「靈虬傳夕箭」，則箭即更籌也。<br/>　錢箋：<span class="book-name">寰宇記</span>：天山，在交河縣北一百二十里，一名祁連山，又名白山。又名天山軍，唐開元中置，在伊州城內。<span class="book-name">唐·地理志</span>並隸河西道。<span class="book-name">吐蕃傳</span>：吐蕃陷石堡城，為神武軍。本傳：以朔方、河東羣牧十萬衆，委翰總統，攻石堡城。翰使麾下將高秀巖、張守瑜進攻，不旬日而拔之。　阮籍詩：彎弓掛扶桑。<br/>　<span class="book-name">史記</span>：廉頗，趙良將，破齊攻魏，封為信平君。<br/>　<span class="book-name">左傳</span>：晉<span class="name">魏絳</span>説悼公，和戎有五利。公悦，使絳盟諸戎，賜之女樂二八，歌鐘一肆。錢箋：翰年已老，素有風疾，故以廉頗為比。<span class="book-name">新書</span>：十二載，賜翰音樂田園。與魏絳賜樂事相類。</small><br/>
　　每惜河湟棄，新兼節制通。智謀垂睿<small about="#mwt177" typeof="mw:Transclusion"><span class="book-name">英華</span>作眷</small>想，出入冠<small about="#mwt178" typeof="mw:Transclusion">去聲</small>諸公。日月低秦樹，乾坤繞漢宫。胡人愁逐北，宛<small about="#mwt179" typeof="mw:Transclusion">平聲</small>馬又從東。<br/><small about="#mwt180" typeof="mw:Transclusion">此記河西恢復事。「新兼節制」，進封凉國公，加河西節度使也。　趙曰：翰收復河西，故為帝所繫想。出建節而入歸朝，獨冠於諸公。　日月句，喻帝業之光昌。乾坤句，比皇輿之廣大。逐北從東，言其威名遠服。<br/>朱注：<span class="book-name">舊書·吐蕃傳</span>：湟水出蒙谷，抵龍泉，與河合，河之上流，由洪濟梁，西南行二千里，世舉謂西戎地曰河湟。<span class="book-name">郡國志</span>：湟水，出青海東亂山中，東南流至蘭州，西南入黄河。<span class="book-name">新書</span>：睿宗時，楊矩為鄯州都督，奏請九曲地為公主湯沐。九曲，水甘草良，宜畜牧，近與唐接，自是易入寇。朱注：十二載，翰進封凉國公，加河西節度使，攻破吐蕃，洪濟、大漠門等城，悉收九曲地，以其地置洮陽郡，築神策、宛秀二軍。<br/>　<span class="book-name">荀子</span>：桓文之節制，不足當湯武之仁義。<br/>　趙注：舊解「睿想」句，引王忠嗣被罪，詔翰入朝，帝虛心待之為証，此在復河湟以前，不合。　<span class="book-name">史記</span>：藺相如，勇士有智謀。　隋徐儀詩：夜深留睿想。<br/>　丘遲<span class="book-name">讓光祿大夫表</span>：飛翠鳴玉，出入禁闈。<br/>　曹植<span class="book-name">七啟</span>：同量乾坤，等曜日月。<br/>　陳後主詩：圖形漢宫裏。<br/>　<span class="book-name">南部新書</span>：哥舒翰為安西節度使，控地數千里，甚著威令。西鄙人歌曰：「北斗七星高，哥舒夜帶刀。吐蕃總殺盡，更築兩重壕。」　<span class="book-name">田單傳</span>：齊人追亡逐北。<br/>　漢伐大宛，得天馬，乃作歌曰：「天馬來，歷無草，經千里，循東道。」</small><br/>
　　受命邊沙<small about="#mwt182" typeof="mw:Transclusion">一作軍麾</small>遠，歸來御席同。軒墀曾<small about="#mwt183" typeof="mw:Transclusion">音層</small>寵鶴，畋獵舊非熊。茅土加名數，山河誓始終。策行遺<small about="#mwt184" typeof="mw:Transclusion"><span class="book-name">英華</span>作宜</small>戰伐，契合動昭融。勳業青冥上，交親氣概中。<br/><small about="#mwt185" typeof="mw:Transclusion">此記入朝封王事。　「邊沙」言遠鎮，「御席」謂賜宴，「寵鶴」指祿山、思順，「非熊」專稱哥舒也。茅土河山，謂封王食邑。攘邊策行，無事於戰伐。君臣契合，獨見其昭明。勳業承上，交親起下。<br/><span class="book-name">儀禮</span>：使者受命於朝。錢箋：<span class="book-name">舊書</span>：翰與安祿山、安思順，並為節度使。祿山在範陽，思順、翰分控隴朔，故曰「受命邊沙遠」。翰素與二人不協，上命結為兄弟。十一載冬，並來朝。使高力士於京城東，駙馬崔惠童山池宴會，賜熱洛河以和解之，故曰「歸來禦席同」也。寵鶴、非熊，即御席之人分別言之，言祿山、思順，軒墀之鶴耳，豈如翰為田獵之非熊乎。以衛懿公托諷玄宗，譏其不能屏祿山、思順而專任翰也。<br/>　沈佺期詩：御席瑤觥落。<br/>　<span class="book-name">左傳</span>：衛懿公好鶴，鶴有乘軒者。庾信<span class="book-name">新樂表</span>：軒墀弘敞。<span class="book-name">邵氏聞見錄</span>：鶴乘軒，指軒車言，非軒墀之軒，或以為疑。朱注云：<span class="book-name">韻會</span>：簷宇之末曰軒，取車象也。借用無害。張表臣<span class="book-name">珊瑚鉤詩話</span>：若改墀字為車，則無弊矣。墀乃傳寫之訛。<br/>　<span class="book-name">史記·齊世家</span>：文王將獵，卜曰：「所獲非龍、非螭、非虎、非羆，乃霸王之輔。」果遇太公於渭陽，載與俱歸。朱注：<span class="book-name">爾雅翼</span>：熊之雌者為羆，則熊羆可互用。<br/>　<span class="book-name">書傳</span>：王者建諸侯，各割其方，色土與之，使立社，燾以黄土，苴以白茅，茅取其潔，黄土取王者覆四方。李陵書：當茅土之薦。　<span class="book-name">漢書·高帝紀</span>：民前或相聚保山澤，不書名數。顏師古注：名數謂戶籍。<br/>　又，高祖封功臣，誓曰：「使黄河如帶，泰山若礪，國以永存，爰及苗裔。」　<span class="book-name">舊書</span>：<span class="date" title="753年">天寶十二載</span>九月，隴右節度使凉國公哥舒翰，進封西平郡王，食實封五百戶。<br/>　<span class="book-name">孔叢子</span>：處戰伐之世。<br/>　沈佺期詩：風雲神契合。　<span class="book-name">詩</span>：昭明有融。注：融，長也，天既光大汝成王以昭明之道，甚有長也。或以昭融指君，與上睿想犯重。或以昭融指天，與下青冥犯重。詩意言翰以戰功得君，自覺駿偉光明，無他詭道也。動，乃發動之動。<br/>　杜篤<span class="book-name">吴漢誄</span>：勳業既崇。<br/>　鮑照詩：交親篤離愛。錢箋：翰家富於財，倜儻任俠，好然諾，縱蒱好酒，其氣概可知。</small><br/>
　　未為珠履客，已見<small about="#mwt187" typeof="mw:Transclusion">音現，一作是</small>白頭翁。壯節初題柱，生涯獨轉蓬。幾年春草歇，今日暮途窮。軍事留孫楚，行<small about="#mwt188" typeof="mw:Transclusion">戶郎切</small>間識吕蒙<small about="#mwt189" typeof="mw:Transclusion">一作鄉曲輕周處，將軍拔吕蒙</small>。防身一<small about="#mwt190" typeof="mw:Transclusion">一作腰間有</small>長劍，將<small about="#mwt191" typeof="mw:Transclusion">一作聊</small>欲倚崆峒。<br/><small about="#mwt192" typeof="mw:Transclusion">末段自敘，結出投贈之意。　未為二句，歎身老不遇。題柱，憶初志。轉蓬以下，傷暮景。孫楚、吕蒙，謂幕府英才。倚劍崆峒，欲參翰軍謀也。　此章四句起，前二段各八句，後二段各十句。<br/>　<span class="book-name">史記</span>：春申君客三千餘人，其上客皆躡珠履。<br/>　<span class="book-name">田千秋傳</span>：千秋訟太子冤曰：「臣夢白頭翁教臣言」。<br/>　<span class="book-name">後漢·戴就傳</span>：薛安奇其壯節。　<span class="book-name">成都記</span>：司馬相如初西去，題昇仙橋柱曰：「不乘駟馬車，不復過此橋」，後果乘傳至其處。<br/>　曹操詩：田中有轉蓬，隨風遠飄揚。<br/>　梁元帝詩：既看春草歇，還見雁南飛。<br/>　主父偃曰：日暮途遠。嵇康書曰：若道盡途窮則已耳。<br/>　錢箋：翰奏嚴挺之子武為節度判官，河東呂諲為度支判官，前封丘尉高適為掌書記。又，蕭昕亦為翰掌書記，皆委之軍事。翰為其部將論功，隴右十將皆加封，若王思禮為翰押衙，魯炅為別將，郭英乂亦策名河隴間。又，是年奏安邑曲環為別將，皆拔之行間。<span class="book-name">晉書</span>：孫楚為石苞參軍，楚負其才氣，頗侮易苞。初至，長揖曰：「天子命我參卿軍事」。<br/>　<span class="book-name">吴志</span>：吴使都尉趙咨使魏，對曰：「納魯肅於凡品，是其聰也。拔吕蒙於行陣，是其明也。」<span class="book-name">前漢·吴王濞傳</span>：周丘曰：「臣以無能，不得待罪行間」。<br/>　<span class="book-name">抱朴子</span>：却惡防身者有數千法，如舍景、藏形等，不可勝計。舍景，劍也。　宋玉<span class="book-name">大言賦</span>：長劍耿耿倚天外。<br/>　<span class="book-name">舊書</span>：隴右道岷州溢樂縣，有崆峒山，山在縣西二十里。</small><br/>
　　<small about="#mwt193" typeof="mw:Transclusion">王嗣奭曰：是時李林甫、陳希烈當國，忌才斥士，無路可通。翰獨能甄用才俊，不得已而欲依以進身耳。但稱頌之詞，不無過當，其攻伐吐蕃，明是殺人邀功，逢君之惡，乃王忠嗣所不肯為者，<span class="book-name">兵車行</span>所以作也，此極稱之，豈衷語哉。<br/>　顧宸曰：公投贈排律，推崇如此，後來潼關一戰，竟至喪師失地，不幾昧於知人乎。然觀翰固守潼關，不輕出戰，賊勢窮蹙，已幾敗亡。當崔乾祐羸兵誘戰時，翰上奏曰：「祿山久習用兵，今始為逆，是必羸師以誘我，若往，正墮計中。況殘虐失衆，兵勢日蹙，將有内變，因而乘之，可一戰擒也。」此與李郭北取范陽，覆其巢穴，潼關大兵，惟應固守之計正相吻合。惜國忠懼禍，遣使趨戰，其慟哭而出，已預知必敗矣。厥後，慶緒推刃，竟如内變之説，則翰固能知兵料敵者。假使固守之策得行，與張許李郭相為犄角，賊指日可滅。此即周亞夫堅壁以困吴楚之勝算也。此詩稱美，未為太過矣。<br/>　胡應麟曰：排律，沈、宋二氏，藻贍精工，太白、右丞，明秀高爽，然皆不過十韻，且體在繩墨之中，調非畦逕之外。惟杜陵大篇鉅什，雄偉神奇，如<span class="book-name">謁先主廟</span>、<span class="book-name">贈哥舒</span>等作，闔闢馳驟，如飛龍行雲，鱗鬣爪甲，自中矩度。又如淮陰用兵，百萬掌握，變化無方，雖時有險樸，無害大家。近選者僅取「沱水臨中坐」，以為他皆不及，塗聽耳食，哀哉。</small><br/>
　　<span id="ji_gao_san_shi_wu_shu_ji-n732" about="#mwt194" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#ji_gao_san_shi_wu_shu_ji-n732" class="mw-selflink-fragment">寄高三十五書記</a></span><br/><small about="#mwt195" typeof="mw:Transclusion">此詩，黄鶴以為十三載所寄，姑從之。適既為書記，而又被朱紱，應在十二載之後也。</small><br/>
　　歎息高生老，新詩日又多。美名人不及，佳句法如何。主將<small about="#mwt196" typeof="mw:Transclusion">去聲</small>收才子，崆峒足凱歌。聞君已朱紱，且得慰蹉跎。<br/><small about="#mwt197" typeof="mw:Transclusion">上四，稱適詩才，下喜其為書記也。　才子凱歌，仍應能詩。老年知遇，差慰蹉跎耳。<br/>　虞炎詩：思君一歎息。　<span class="book-name">舊唐書</span>：適年過五十，始留意篇什，數年之間，體格漸變，以氣質自高，每吟一篇，為好事者傳誦。<br/>　張華詩：良朋始新詩。<span class="book-name">檀弓</span>：又多乎哉。<br/>　<span class="book-name">荀子</span>：知好士之為美名也。<br/>　<span class="book-name">世説</span>：孫興公作<span class="book-name">天台賦</span>成，以示范榮期，每至佳句，皆輒云：「應是我輩語」。<br/>　<span class="book-name">六韜</span>：後漢注：主將龍韜，偏裨虎韜。趙曰：主將指哥舒翰。　虞通之詩：才子傾洛陽。<br/>　<span class="book-name">周禮</span>：樂師，凡軍大捷，教凱歌。<span class="book-name">司馬法</span>曰：得意則愷樂，所以示喜也。<br/>陸機詩：聞君在京城。　<span class="book-name">易</span>：朱紱方來。<span class="book-name">韋賢傳</span>：黼衣朱紱。師古曰：朱裳畫為亞文也。亞，古弗字，故因謂之紱。　鶴曰：<span class="sectional" title="舊唐書·卷一百一十五：祿山之亂，徵翰討賊，拜適左拾遺，轉監察御史，仍佐翰守潼關。及翰兵敗，適自駱谷西馳，奔赴行在，及河池郡，謁見玄宗，因陳潼關敗亡之勢曰：「僕射哥舒翰忠義感激，臣頗知之，然疾病沉頓，智力將竭。監軍李大宜與將士約為香火，使倡婦彈箜篌琵琶以相娛樂，樗蒱飲酒，不恤軍務。蕃渾及秦、隴武士，盛夏五六月於赤日之中，食倉米飯且猶不足，欲其勇戰，安可得乎？故有望敵散亡，臨陣翻動，萬全之地，一朝而失。南陽之軍，魯炅、何履光、趙國珍各皆持節，監軍等數人更相用事，寧有是，戰而能必勝哉？臣與楊國忠爭，終不見納。陛下因此履巴山、劍閣之險，西幸蜀中，避其蠆毒，未足為恥也。」玄宗嘉之，尋遷侍御史。至成都，八月，制曰：「侍御史高適，立節貞峻，植躬高朗，感激懷經濟之略，紛綸贍文雅之才。長策遠圖，可云大體；讜言義色，實謂忠臣。宜回糾逖之任，俾超諷諭之職，可諫議大夫，賜緋魚袋。」適負氣敢言，權幸憚之。">明皇嘉<span class="name">適</span>陳潼關敗亡之勢，至成都，賜緋，除諫議大夫</span>。此在<span class="date" title="757年">至德二載</span>。詩云：「聞君已朱紱」，豈前此已服緋耶。<br/>　阮籍詩：白日忽蹉跎。</small><br/>
　　<small about="#mwt199" typeof="mw:Transclusion">高達夫五十始作詩，為少陵所推。蘇老泉三十始讀書，為廬陵所許。羅景綸謂「功深力到，學無早晚」是也。然杜、歐二公，負當世盛名，而能虚懷樂善，奬勵人才如此，真足為千古則矣。<br/>　詩有六義，三百篇為詩法之祖。嗣後作者繼起，文以代新，而諸體各出，莫不有法存焉。徐楨卿曰：刺美風化，緩而不迫，謂之風。采摭事物，摛華布體，謂之賦。推明政治，莊語得失，謂之雅。形容盛德，揚厲休功，謂之頌。幽憂憤悱，寓之比興，謂之騷。感觸事物，託於文章，謂之辭。程事較功，考實定名，謂之銘。援古刺今，箴戒得失，謂之箴。猗迂抑揚，永言謂之歌。非鼓非鐘，徒歌謂之謠。步驟馳騁，斐然成章，謂之行。品秩先後，敘而推之，謂之引。聲音雜比，高下短長，謂之曲。吁嗟慨嘆，悲憂深思，謂之吟。吟詠情性，總而言志，謂之詩。蘇、李而上，高簡古澹，謂之古。沈、宋而下，法律精切，謂之律。此詩之衆體也。今按：各體中皆有法度，長篇則有段落勻稱之法，連章則有次第分明之法，首尾有照應之法，全局有開闔之法，逐層有承頂之法。且章有章法，句有句法，字有字法，謹嚴於法，而又能神明變化於法，方稱宗工巨匠。此云「佳句法如何」，蓋欲與之互證心得耳。</small><br/>
　　<span id="song_zhang_shi_er_can_jun_fu_shu_zhou_yin_cheng_yang_wu_shi_yu-n734" about="#mwt200" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#song_zhang_shi_er_can_jun_fu_shu_zhou_yin_cheng_yang_wu_shi_yu-n734" class="mw-selflink-fragment">送張十二參軍赴蜀州因呈楊五侍御</a></span><br/><small about="#mwt201" typeof="mw:Transclusion">鶴注：楊侍御使蜀，而張參軍往依之，故作此詩。以舊次考之，恐在十三載作。　<span class="book-name">唐書</span>：都督諸州，俱有參軍事，掌出使贊導。蜀州，唐安郡，屬劍南道，<span class="date" title="686年">垂拱二年</span>，析益州置。</small><br/>
　　好去張公子，通家别恨添。兩行<small about="#mwt203" typeof="mw:Transclusion">音杭</small>秦樹直，萬點蜀山尖。御史新驄馬，參軍舊紫髯。皇華吾善處，于汝定無嫌。<br/><small about="#mwt204" typeof="mw:Transclusion">上四送張赴蜀，下四呈楊侍御，乃兩截還題格。　黄生注：楊必為蜀中諸道使，而張參其軍，此四十字薦書也。五六用事頗熟，以新舊二字點化之。「好去」作慰詞，與「無嫌」相照。　<span class="book-name">杜臆</span>：「秦樹」言所經之途，「蜀山」言所至之境。<br/>　吕祖謙曰：凡詩人於張姓者，稱為張公子，蓋因漢成帝時童謠曰：「張公子，時相見」。故公贈張垍曰：「天上張公子」，杜牧贈張佑亦曰：「誰人得似張公子」。<br/>　<span class="book-name">世説</span>：孔融十歲見李膺，門下不為通，融曰：「我是公通家子弟」，膺問何親，曰：「先君孔子，與老君有師資之道」。<br/>　<span class="book-name">唐會要</span>：<span class="date" title="740年">開元二十八年</span>正月，令兩京道路並種果樹。　庾信碑文：寒關樹直。<br/>陳子昂<span class="book-name">送友序</span>：蜀山有雲，巴水可涉。　江淹<span class="book-name">江上之山賦</span>：嶢嶷河尖出。<br/>　<span class="book-name">後漢書</span>：桓典拜侍御史，常乘驄馬，語曰：「行行且止，避驄馬御史」。<br/>　<span class="book-name">晉書</span>：郄超為桓温參軍，超有髯，府中號曰「髯參軍」。<span class="book-name">獻帝春秋</span>：張遼問吴降人，「有紫髯將軍，是誰」。曰：「是孫會稽」。<br/>　皇華，指楊。<span class="book-name">詩序</span>：皇華，勞使臣之詩。　<span class="book-name">陳平傳</span>：金多者，得善處，金少者，得惡處。<br/><span class="book-name">詩</span>：于汝信宿。</small><br/>
　　<span id="zeng_chen_er_bu_que-n738" about="#mwt205" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#zeng_chen_er_bu_que-n738" class="mw-selflink-fragment">贈陳二補闕</a></span><br/><small about="#mwt206" typeof="mw:Transclusion">鶴注：此當是<span class="date" title="754年">天寶十三載</span>，長安作。朱注：<span class="book-name">唐六典</span>：<span class="name">垂拱</span>中，置左右補闕各一員，<span class="name">天授</span>初，左右各加三員。</small><br/>
　　世儒多汩没，夫子獨聲名。獻納開東觀<small about="#mwt207" typeof="mw:Transclusion">去聲</small>，君王問長<small about="#mwt208" typeof="mw:Transclusion">丁丈切</small>卿。皂鵰寒始<small about="#mwt209" typeof="mw:Transclusion">音試</small>急，天馬老能行。自到青冥裏，休看<small about="#mwt210" typeof="mw:Transclusion">平聲</small>白髮生。<br/><small about="#mwt211" typeof="mw:Transclusion">上四頌語，下四勉辭。　獻納之官，君王顧問，正其聲名顯赫處。皂鵰，喻摶撃不避。天馬，喻老健不哀。蓋既置身青冥，不當以頭白自嫌也。　顧注：陳必老儒宿學，故以夫子稱之，末言白髮可見。　單復注：此詩首尾俱對，律度整嚴。<br/>　揚雄曰：世儒懷庸庸之知。董京<span class="book-name">答孫楚</span>詩：周道斁兮頌聲没，夏政衰兮五常汩。<br/>曹植詩：追舉逐聲名。<br/>　<span class="book-name">兩都賦序</span>：侍從之臣，朝夕論思，日月獻納。謝朓詩：獻納雲臺表。　<span class="book-name">後漢書</span>：永光十三年，帝幸東觀，覽書林，閲篇籍，博選藝術之士，以克其官。華嶠<span class="book-name">謝秘書監表</span>：馬融博通，三入東觀。<br/>　<span class="book-name">齊國策</span>：君王無羞亟問。　<span class="book-name">漢書</span>：上讀<span class="book-name">子虛賦</span>而善之，曰：「朕獨不得與此人同時哉。」狗監楊得意侍上，曰：「臣邑人司馬相如，自言為此賦」上驚，召問相如。<br/>　<span class="book-name">埤雅</span>：鷹，似鵰而大，黒色，俗呼皂鵰。<span class="book-name">唐書</span>：王志愔除左臺御史，時人呼為皂鵰，言其顧瞻人吏如皂鵰之視燕雀也。　劉貢父曰：杜詩「皂鵰寒始急」，白樂天詩「千呼萬喚始出來」，皆讀去聲。事之始終，音上聲。有所宿留今始然者，音去聲。<br/>　天馬，大宛善馬也，漢有<span class="book-name">天馬歌</span>。<span class="book-name">管子</span>：老馬之智可用也。<br/>　<span class="book-name">楚辭</span>：據青冥而攄虹兮。言青雲杳冥也。<br/>　左思<span class="book-name">白髮賦</span>：星星白髮，生於鬢垂。</small><br/>
　　<span id="bing_hou_guo-n739" about="#mwt212" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#bing_hou_guo-n739" class="mw-selflink-fragment">病後過<small about="#mwt213" typeof="mw:Transclusion">一作遇</small>王倚飲贈歌</a></span><br/><small about="#mwt214" typeof="mw:Transclusion">鶴注：梁氏編在<span class="date" title="757年">至德二年</span>，觀詩云「但使殘年飽喫飯」，略不及喪亂之意，據公<span class="book-name">秋述</span>云：「秋，杜子卧病長安，旅況多雨，當時車馬之客，今雨不來。」又云：「四十無位」，當是天寶十三年，與「素知賤子甘貧賤，酷見凍綏不足恥」之句合耳。　朱注：詩有長安金城語，必京師作也。</small><br/>
　　麟角鳳觜世莫辯<small about="#mwt216" typeof="mw:Transclusion">一作識</small>，煎膠續弦奇自見<small about="#mwt218" typeof="mw:Transclusion">形甸切</small>。尚看王生抱此懷，在於甫也何由羨。<br/><small about="#mwt219" typeof="mw:Transclusion">從王倚交情，冒起全意。王生為人，如麟角鳳觜，世莫能知，於其敦篤交情，乃見特異，如煎膠續弦，始驗其奇也。何由羨言，不能及其高懷。<br/>　盧注：此以煎膠喻交情，即所謂膠漆雖堅，不如<span class="name">雷</span>與<span class="name">陳</span>也。　<span class="book-name">十洲記</span>：鳳麟洲，在西海中央，洲上專多鳳麟，數百合羣。仙家煮鳳喙及麟角，合煮作膠，名為集弦膠，或云連金泥。此膠能屬連弓弩斷弦，折劍亦以膠連之。<br/>　潘岳詩：王生和鼎實。<br/><span class="book-name">詩</span>：無然歆羨。</small><br/>
　　且過<small about="#mwt220" typeof="mw:Transclusion">盧作過，諸本作遇</small>王生慰疇昔，素知賤子甘貧賤。酷見凍餒不足恥，多病沈年苦無健。王生怪我顏色惡，答云伏枕艱難遍。瘧癘三秋孰可忍，寒熱百日相交戰。頭白眼暗坐有胝<small about="#mwt221" typeof="mw:Transclusion">音支</small>，肉黄皮皺命如綫。<br/><small about="#mwt222" typeof="mw:Transclusion">此病後過王，而敘問答之詞。上四，於初過時，自揣貧病之態。下六，於相見時，備述多病之狀。<br/>　慰疇昔，慰己宿願也。<span class="book-name">記·檀弓</span>：疇昔之夜。注：疇，發語辭。<br/>　酷見，猶云慘逢。<span class="book-name">世説</span>：陶侃家酷貧。　<span class="book-name">左傳</span>：三老凍餒。<br/>　庾信詩：茂陵忽多病。　沈年，終年也。<br/>　顏色惡，謂病容枯槁。<span class="book-name">世説</span>：郭璞意色甚惡。<br/>　魏文帝<span class="book-name">燕歌行</span>：耿耿伏枕不能眠。　<span class="book-name">詩</span>：遇人之艱難矣。<br/>　<span class="book-name">周禮</span>：疾醫皆有癘疾，又云：秋時有瘧寒疾。<span class="book-name">内經注</span>：時疫忽行，受其虐厲。故瘧從虐，癘從厲。　<span class="book-name">詩</span>：如三秋兮。<br/>　<span class="book-name">内經</span>：陽維為病苦寒熱。又云：陰陽上下交爭。　王獻之書：端坐將百日。王粲<span class="book-name">神女賦</span>：心交戰而貞勝。<br/>　<span class="book-name">廣韻</span>：胝，皮厚也。<br/>　<span class="book-name" title="黃帝內經•素問第七•陰陽別論">經</span>又云：三陽為病，發寒熱，其傳為索澤，即張仲景所謂皮膚甲錯也。　命如綫，言性命幾絕。<span class="book-name">越絕書</span>：中國不絕如綫。</small><br/>
　　惟生哀我未平復，為<small about="#mwt223" typeof="mw:Transclusion">去聲</small>我力致美肴膳。遣人向市賒香粳<small about="#mwt224" typeof="mw:Transclusion">一作秔</small>，喚婦出房親自饌。長安冬葅酸且綠，金城土酥淨如練。兼求畜<small about="#mwt225" typeof="mw:Transclusion">一作富</small>豪<small about="#mwt226" typeof="mw:Transclusion">一作豕</small>且割鮮，密沽斗酒諧終宴。故人情義<small about="#mwt227" typeof="mw:Transclusion">一作味</small>晚誰似，令<small about="#mwt228" typeof="mw:Transclusion">平聲</small>我手足輕欲旋<small about="#mwt229" typeof="mw:Transclusion">直戀切，一作漩</small>。<br/>
　　<small about="#mwt230" typeof="mw:Transclusion">此王生留飲而記款待之情。　乍見而怪，久視而哀，見疾痛相關。手足輕旋，享美膳而沈痾頓去也。<br/>　<span class="book-name">韋玄成傳</span>：嘉氣日興，疾病平復。<br/>　漢古歌：東廚具肴膳，椎牛烹猪羊。<br/>　<span class="book-name">南都賦</span>：滍皋香粳。<br/>　<span class="book-name">顏氏家訓</span>：婦主中饋。<br/><span class="book-name">周禮</span>：七葅。注：全物若䐑為葅，細切為虀。崔寔<span class="book-name">四民月令</span>：九月作葵葅，其歲温，即待十月。邵注：葅，醃菜也。<br/>　<span class="book-name">唐書</span>：金城縣，屬京兆府。<span class="date" title="757年">至德二載</span>，改名興平。<span class="book-name">長安志</span>：京兆府歲貢興平酥、咸陽梨，不列方物。趙曰：土酥者，土產之酥。夢弼曰：酥，牛羊乳所為，色白如練也。謝朓詩：澄江淨如練。<br/>　<span class="book-name">山海經</span>：豪彘，狀如豚而白毛。畜豪即豪猪。　<span class="book-name">西京賦</span>：割鮮野食。<br/>　楊惲書：斗酒自勞。　曹植詩：終宴不知疲。<br/>　任昉詩：猶我故人情。　<span class="book-name">世説</span>：情義隨篤。<br/>　朱注：旋，謂手足旋轉。<span class="book-name">唐書</span>：安祿山作胡旋舞，其捷如風。</small><br/>
　　老馬為駒信<small about="#mwt231" typeof="mw:Transclusion">一作驄</small>不虛，當<small about="#mwt232" typeof="mw:Transclusion">去聲</small>時得意況深眷。但使殘年飽喫飯，只願無事長相見。<br/><small about="#mwt233" typeof="mw:Transclusion">末感王生交誼，應前煎膠續弦。　老馬二句，申上情義誰似，言衆皆輕己，況能深眷乎。但使二句，申上手足輕旋，言此後健飯，庶得常見也。　此章起結各四句，中二段各十句。<br/><span class="book-name">詩</span>：老馬反為駒，不顧其後。按：老馬為駒，兩説不同。<span class="book-name">詩箋</span>云：此喻幽王見老成之人，反侮慢之，視如幼稚，不自顧念年老人之遇己，亦將然也。<span class="book-name">朱子集傳</span>云：但知讒害人以取爵位，而不知其不勝任，如老馬憊矣，而反自以為駒，不顧其後將有不勝任之患也，此詩若主前説，乃時輩輕侮之喻，正與情義誰似相關。若主後説，乃老年力疾之喻，又與手足輕旋相合。前説錢謙益用之，後説劉會孟用之。朱注則主前説而駁後説。<br/>　<span class="book-name">杜臆</span>：近世人情，當時得意，過則忘之，況肯如王生之深眷乎。一説平時意氣相得，況今日又深加眷注，此王生情義之過人也。前説當字讀去聲，後説當字讀平聲。　謝安<span class="book-name">與支遁書</span>：得意之事，殆為都盡。<br/><span class="book-name">南史</span>：陳暄書：寂寥當世，朽病殘年。<br/>　<span class="book-name">左傳</span>：張趯曰：「子其無事矣」。</small><br/>
　　<small about="#mwt234" typeof="mw:Transclusion">杜詩長篇，起局或比或賦，多是攝起全篇。此章麟角二句，舊注謂比王生抱負奇才，必用世乃見，於篇中不相關涉。唯盧元昌之説，獨得其旨。蓋公過王倚時，本尪羸病軀，及與之談情愫，留歡宴，不覺手足輕旋，沈痾為之頓起，真有似乎煎膠續弦者。通篇脉絡照應，確不可移。　此章贈王倚，後有<span class="book-name">贈姜七少府</span>詩，皆用方言諺語，蓋王、姜二子，本非詩流，故就世俗常談，發出懇至真情，令其曉然易見。文章淺深，隨人而施，此其所以有益也。</small><br/>
　　<span id="song_pei_er_qiu_wei_yong_jia-n741" about="#mwt235" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#song_pei_er_qiu_wei_yong_jia-n741" class="mw-selflink-fragment">送裴二虬尉永嘉</a></span><br/><small about="#mwt236" typeof="mw:Transclusion">鶴注：<span class="date" title="752年">天寶十一載</span>，公獻<span class="book-name">三大禮賦</span>，委官試文，但送有司參選。其<span class="book-name">贈集賢學士</span>詩云：「故山多藥物，勝概憶桃源」，蓋有南遊之志矣，與此詩扁舟之説相合。梁氏編在十三載，或相近。　又曰：裴虬大曆四年為道州刺史，公有<span class="book-name">暮秋枉裴道州手札</span>詩：「憶子初尉永嘉去」，考<span class="book-name" title="新唐书·卷七十一·宰相世系表">世系表</span>，虬終於諫議大夫，乃洗馬裴之後。蔡曰：虬，字深原。韓愈<span class="book-name">裴復墓誌</span>：父虬，有氣略，敢諫諍，官諫議大夫，有寵代宗朝，屢辭不拜。卒，贈工部尚書。　<span class="book-name">唐書</span>：永嘉縣，屬温州。</small><br/>
　　孤嶼亭何處，天涯水氣中。故人官就此，絕境興<small about="#mwt237" typeof="mw:Transclusion">一作與</small>誰同。隱吏逢梅福，遊山憶謝公。扁舟吾已僦<small about="#mwt238" typeof="mw:Transclusion">即又切。舊作就，王作具，一作買</small>，把釣<small about="#mwt239" typeof="mw:Transclusion">一作只是</small>待秋風。<br/><small about="#mwt240" typeof="mw:Transclusion">尉本微員，無事功可見，故就永嘉山水，寫出登臨韻事。「隱吏」承官，切縣尉。「遊山」承興，切永嘉。末乃不忘故交，兼有失志遠遊之意。<br/>　<span class="book-name">寰宇記</span>：孤嶼，在温州南四里，永嘉江中，嶼有二峰。謝靈運<span class="book-name">登江中孤嶼</span>詩云：孤嶼媚中川。後人建亭其上。<br/>　梁簡文帝詩：荻陰連水氣。<br/>　陶潛<span class="book-name">桃花源記序</span>：來此絕境，不復出焉。<br/>　<span class="book-name">漢書</span>：梅福，九江人，補南昌尉。王莽專政，一朝棄妻子去，隱於會稽，至今傳以為仙。　<span class="book-name">汝南先賢傳</span>稱鄭欽為吏隱。<br/>　<span class="book-name">宋書</span>：謝靈運出為永嘉太守，郡有名山水，肆意遨遊。<br/>　僦，雇舟也。<span class="book-name">前漢·食貨志</span>：天下職輸，或不償其僦費。<span class="book-name">淮南子</span>：有僦車。</small><br/>
　　<small about="#mwt241" typeof="mw:Transclusion">黄生曰：上半送裴，下半自敘。東道有知交，遊踪有前哲，故起扁舟之興，與第四相應。秋風把釣，句法倒裝耳。　杜詩傳刻，有音近而訛者，如「異花來絕域」誤作「開絕域」，遂與開拆犯重。有形近而訛者，如「扁舟吾已僦」誤作「吾已就」遂與就此犯重。又如「巫覡綴蛛絲」誤「綴」為」醉」，亦音近而訛，「況復傳宗匠」誤「匠」為「近」，亦形近而訛也。</small><br/>
　　<span id="zeng_xian_na_shi-n742" about="#mwt242" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#zeng_xian_na_shi-n742" class="mw-selflink-fragment">贈獻納使<small about="#mwt243" typeof="mw:Transclusion">去聲，一本無「使」字</small>起居田舍人澄</a></span><br/><small about="#mwt244" typeof="mw:Transclusion">鶴注：蔡興宗謂獻<span class="book-name">封西岳賦</span>在<span class="date" title="754年">天寶十三載</span>冬。玩詩末二句，當是其年未進賦時所投贈。　<span class="book-name">演義</span>：獻納使，掌封匭。起居舍人，掌起居注。田必起居而兼獻納也。朱注：田以起居舍人知匭事，獻納使，其兼官耳。舊注謂中書舍人知匭，此制始於<span class="date" title="762年">寶應元年</span>，誤矣。<span class="book-name">唐書</span>：<span class="sectional" title="新唐書·卷四十七·志第三十七·百官二： 左諫議大夫四人，正四品下。掌諫諭得失，侍從贊相。武后垂拱二年，有魚保宗者，上書請置匭以受四方之書，乃鑄銅匭四，塗以方色，列于朝堂：青匭曰「延恩」，在東，告養人勸農之事者投之；丹匭曰「招諫」，在南，論時政得失者投之；白匭曰「申冤」，在西，陳抑屈者投之；黑匭曰「通玄」，在北，告天文、祕謀者投之。以諫議大夫、補闕、拾遺一人充使，知匭事；御史中丞、侍御史一人，為理匭使。其後，同為一匭。天寶九載，玄宗以「匭」聲近「鬼」，改理匭使為獻納使，至德元年復舊。寶應元年，命中書門下擇正直清白官一人知匭，以給事中、中書舍人為理匭使。建中二年，以御史中丞為理匭使，諫議大夫一人為知匭使；投匭者，使先驗副本。開成三年，知匭使李中敏以為非所以廣聰明而慮幽枉也，乃奏罷驗副封。"><span class="date" title="686年">垂拱二年</span>，置匭以受四方之書，以諫議大夫、補闕、拾遺一人充使，知匭事。<span class="date" title="750年">天寶九載</span>，以匭聲近鬼，改為獻納使</span>。<span class="book-name">唐志</span>：每仗下議政事，起居郎一人執筆記錄於前，史官隨之。後復置起居舍人，分侍左右，秉筆隨丞相後。</small><br/>
　　獻納司存雨露邊<small about="#mwt246" typeof="mw:Transclusion">一作偏</small>，地分清切任才賢。舍人退食收封事，宫女開函捧<small about="#mwt247" typeof="mw:Transclusion">一作近</small>御筵。曉漏追趨<small about="#mwt248" typeof="mw:Transclusion">一作飛</small>青瑣闥，晴窗點檢白雲篇。揚雄更有<span class="book-name">河東賦</span>，唯待吹嘘送上<small about="#mwt250" typeof="mw:Transclusion">上聲</small>天。<br/><small about="#mwt251" typeof="mw:Transclusion">獻納舍人，上四並提，下四分頂。　獻納本在外，而曰「司存雨露邊」，以獻納屬於舍人也。「清切」承「雨露」，舍人本在内，而曰「退食收封事」，以舍人兼管獻納也。「開函」承「封事」，追趨禁闥，點檢雲篇，申明舍人之事。<span class="book-name">河東</span>有賦，吹嘘上呈，申明獻納之職。雙提分頂，局法整齊。翫結語，知公久懷獻賦之意矣。朱注以白雲篇屬獻納，頗混。<br/>　沈約<span class="book-name">恩倖論</span>：階闥之任，各有司存。<span class="book-name">詩注</span>：雨露者，天所潤萬物，喻王者恩澤也。<br/>　韓王嘉詩：地分丹鷲嶺。　劉楨詩：拘限清切禁。　地分，分處其地也。清切，淸要切近也。　袁淑詩：八方湊才賢。<br/>　<span class="book-name">詩</span>：退食自公。　<span class="book-name">後漢書</span>：冬夏至，八能士書版言事，封以皂囊。<span class="book-name">唐書</span>：内官有掌書三人，掌傳宣啟奏。<br/>　唐制：便殿奏事，宫女開匭函，以所投封事奏御。　杜審言詩：帝子王臣捧御筵。<br/>　又詩：風清曉漏聞。　范雲詩：攝官青瑣闥。<span class="book-name">漢書注</span>：青瑣，刻為連瑣文，以青塗之。<span class="book-name">宫闕簿</span>：青瑣門，在南宫。<br/>漢武帝<span class="book-name">秋風詞</span>：秋風起兮白雲飛。薛夢符引此以証白雲篇。周穆王<span class="book-name">白雲謠</span>：乘彼白雲，至於帝鄉。張綖引此，以比清切地。據<span class="book-name">新史</span>，舍人，本紀言之職，惟編詔書。「檢點白雲篇」，指所編詔書是也。<span class="book-name">演義</span>以檢點屬獻納司，所謂白雲篇者，草茅之言，必檢點而後收之，此以在下詩文為白雲篇。朱注引陶淵明<span class="book-name">和郭主簿</span>詩：「遙遙望白雲，懷古意何深」。故郎士元<span class="book-name">馮翊西樓</span>詩有：「陶令好文常對酒，相招一和白雲篇」，言在野文章，舍人皆得上達故。下接以賦待吹嘘。張希良曰：舊指白雲篇為隱逸之書，非也。宋之間<span class="book-name">登總持莊嚴二字</span>詩：「帝歌雲梢白，御酒菊花黃。」張說<span class="book-name">扈從</span>詩：「獻納紆天札，飄飄飛白雲。」白雲本漢武<span class="book-name">秋風辭</span>，謂御制也。舍人職王言，故有點檢白雲之贈。<span class="book-name">初學記</span>梁沈約、張正見，隋孔範，皆有詠白雲詩。沈是<span class="book-name">和王中書益</span>，與杜之<span class="book-name">贈舍人</span>者合，或引<span class="book-name">王母歌</span>、陶弘景<span class="book-name">送司馬承禎</span>，皆誤。<br/>　<span class="book-name">揚雄傳</span>：上陟西嶽，以望八荒，迹殷周之墟，思唐虞之風。雄上<span class="book-name">河東賦</span>以獻。　公詩「賦料揚雄敵」，蓋素以子雲自方也。<br/>　姜宸英曰：<span class="book-name">後漢·鄭泰傳</span>：孔公緒，清談高論，嘘枯吹生。註：枯者嘘之使生，生者吹之使枯。又<span class="book-name">淮南子</span>：嘔之而生，吹之而死，二字義正相反。今竿牘家動云吹嘘，其誤已久。<span class="book-name">抱朴子</span>：二至之氣，吹嘘不能增。<span class="book-name">北史</span>：盧思道剪拂吹嘘，長其光價。庾信詩：疇昔濫吹嘘。則諸公並沿襲之矣。　漢樂歌：飛龍遊送上天。朱瀚曰：末句似巫覡燒紙錢狀，殊堪捧腹。　黄鶴曰：<span class="date" title="750年">天寶九載</span>正月庚戌，羣臣請封西岳，從之。三月，西嶽廟災，時久旱，制：停封西嶽。故十三載公又奏賦以請，未幾，兵戈四起，卒不果行。</small><br/>
　　<span id="cui_fu_ma_shan_ting_yan_ji-n745" about="#mwt253" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#cui_fu_ma_shan_ting_yan_ji-n745" class="mw-selflink-fragment">崔駙馬山亭宴集</a></span><br/><small about="#mwt254" typeof="mw:Transclusion">鶴注：梁氏編在<span class="date" title="755年">天寶十四載</span>，是年祿山反狀已明，七月，遣蕃將獻馬，此時上下皆憂，公豈容「終日困香醪」，或是十三年秋作。　玄宗女晉國公主下嫁崔恵童，咸宜公主下嫁崔嵩。此駙馬乃惠童，惠童京城東有山池。</small><br/>
　　蕭史幽棲地，林間踏鳳毛。洑流何處入，亂石閉門高。客醉揮金椀，詩成得繡袍。清秋多宴會<small about="#mwt255" typeof="mw:Transclusion">一云賞樂</small>，終日困香醪。<br/><small about="#mwt256" typeof="mw:Transclusion">上四山亭之景，下四宴集之事。　蕭史比崔駙馬，鳳毛，謂林間遺迹。時公主蓋已逝世矣。　流泉洄曲，石勢嶔岑，此正寫其幽勝。賓主豪興，則於下截寫出。<br/>　鮑照詩：蕭史愛長年。詳見首卷。　江總詩：獨於幽棲地。張希良曰：楊誠齋<span class="book-name">雜記</span>：蕭史，宣王之史官，弄玉之婿。按：自宣王至秦穆公，當襄王之世，更幽、平、桓、莊、僖、惠六王，年且一百七十六，襄王嗣立。蕭史非有延年之術，何以婿弄玉耶，誠齋之說甚怪。附識於此。今按：蕭史，乃史官，非人名也。所謂弄玉婿者，恐是蕭氏後人，世為史官者。若指宣王時之蕭史，豈有年長三甲之人，可為穆公婿乎，誠齋之說，亦當存疑。<br/>　鳳毛，見首卷。<br/>　何遜詩：洑流自洄糾。洑，洄流也。<br/>　諸葛武侯<span class="book-name">黄陵廟記</span>：亂石排空，驚濤拍岸。<br/>　宋之問詩：客醉山月静。　<span class="book-name">禮記</span>：執玉爵者勿揮。注：不可振去餘瀝，恐失墜也。<span class="book-name">孔氏志怪</span>：漢盧充家西，有崔少府墓，充與崔女為幽婚，生子，臨别贈以金椀，并詩云：「何以贈余親，金椀可頤兒」。此切崔而用之，并見公主已故。<br/>　<span class="book-name">唐會要</span>：<span class="date" title="請指定為“691年”或“919年”">天授二年</span>，内出繡袍，賜新除都督刺史，比刺繡作山形，繞山勒回文。又<span class="date" title="694年">延載元年</span>，内出繡袍，賜文武從官三品以上，宰相飾以鳳池，尚書飾以對雁，舒襟皆各為回文。<span class="book-name">舊唐書</span>：則天幸洛陽龍門，令從官賦詩，先成者以錦袍賜之。<br/>　<span class="book-name">晉書·山簡傳</span>：燕會之日。<br/>　庾信詩：<span class="comment" title="誤：香螺（醪）酌美酒。
庾子山集注·卷四·園庭：
杖鄉從物外，養學事閑郊。
郊愁方汗簡，無遇始觀爻。
谷寒已吹律，檐空更剪茅。
樵隱恒同路，人禽或對巢。
水蒲開晚結，風竹解寒苞。
古槐時變火，枯楓乍落膠。
倒屣迎懸榻，停琴聽解嘲。
香螺酌美酒，枯蚌藉蘭殽。
飛魚時觸釣，翳雉屢懸庖。
但使相知厚，當能來結交。">香醪酌美酒</span>，枯蚌藉蘭肴。　<span class="book-name">易</span>：困於酒食。</small><br/>
　　<span id="shi_cong-n747" about="#mwt257" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#shi_cong-n747" class="mw-selflink-fragment">示從<small about="#mwt258" typeof="mw:Transclusion">去聲</small>孫濟</a></span><br/><small about="#mwt259" typeof="mw:Transclusion">鶴注：詩言「權門多噂沓，且復尋諸孫」，則濟所居在長安矣，當是<span class="date" title="754年">天寶十三載</span>作。　朱注：<span class="book-name">唐書·宰相世系表</span>：公為征南十三代，濟為征南十四代，今詩云「諸孫」，則公與濟當隔二代，非姪行矣。恐表未可據。又錢箋引顏真卿<span class="book-name">神道碑</span>：濟為征南十四代孫，東川節度使，兼京兆尹，亦與表合。當以公詩為正。濟，字應物。</small><br/>
　　平明跨驢出，未知<small about="#mwt261" typeof="mw:Transclusion">一作委</small>適誰門。權門多噂<small about="#mwt262" typeof="mw:Transclusion">尊上聲</small>沓，且復<small about="#mwt263" typeof="mw:Transclusion">扶又切</small>尋諸孫。<br/><small about="#mwt264" typeof="mw:Transclusion">從訪濟敘起，潦倒中仍存氣骨。　陶詩：「飢來驅我去，不知竟何之。行行至斯里，叩門拙言辭。」此詩起語本之。<br/>　<span class="book-name">楚辭</span>：平明發兮蒼梧。<br/>　<span class="book-name">前漢·息夫躬傳</span>：交遊貴戚，趨走權門。　<span class="book-name">詩</span>：噂沓背憎。箋：噂噂沓沓，相對語，背則相憎逐。</small><br/>
　　諸孫貧無事，宅<small about="#mwt265" typeof="mw:Transclusion">一作客</small>舍如荒村。堂前自生竹，堂後自生萱。萱草秋已死，竹枝霜不蕃<small about="#mwt266" typeof="mw:Transclusion">吴作繁，郭作翻</small>。<br/><small about="#mwt266-1" typeof="mw:Transclusion">　此見宅舍之景而傷本支零落，賦而比也。<br/>　<span class="book-name">何氏語林</span>：王泰年數歲時，祖母集諸孫姪，散棗栗於床。<br/>隋李密詩：荒村葵藿深。<br/>　劉峻詩：修竹堂陰植。<br/>　<span class="book-name">詩</span>：焉得蘐草，言樹之背。注：萱草，令人忘憂。背，北堂也。疏：房堂所居之地，總謂之堂。<br/>　<span class="book-name">左傳</span>：其生不蕃。</small><br/>
　　淘米少汲水，汲多井水渾。刈葵莫放手，放手傷葵根。<br/><small about="#mwt267" typeof="mw:Transclusion">此見朝饔之事，諷其加意根源，比而興也。　趙次公云：族之有宗，猶水之有源，葵之有根也。水有源，勿渾之而已，葵有根，勿傷之而已。族有宗，則勿疏遠之而已。<br/>　<span class="book-name">易正義</span>：汲水以至井上。<br/>　鮑照詩：腰鎌刈葵藿。　<span class="book-name">後漢</span>：永平詔：殘吏放手。<br/>　<span class="book-name">吴越春秋</span>：食其實者，不傷其枝，飲其水者，不濁其流。古詩：採葵莫傷根，傷根葵不生。結交莫羞貧，羞貧交不成。</small><br/>
　　阿翁懶惰久，覺兒行步奔。所來<small about="#mwt268" typeof="mw:Transclusion">一作求</small>為<small about="#mwt269" typeof="mw:Transclusion">去聲，下同</small>宗族，亦不為盤飱<small about="#mwt270" typeof="mw:Transclusion">音孫</small>。小人利口實<small about="#mwt271" typeof="mw:Transclusion">一云實利口</small>，薄俗難具論<small about="#mwt272" typeof="mw:Transclusion">平聲</small>。勿受外嫌猜，同姓古所敦。<br/><small about="#mwt273" typeof="mw:Transclusion">末述過訪之意，朂其敦厚同姓。詳玩詩詞，似為濟有嫌疑而發。　行步奔，承上淘米汲水。利口實，起下外人猜嫌。文氣在四句分截。　此章起首、中間，各四句，前段六句，末段八句。<br/>　<span class="book-name">世説</span>：張憑對其祖曰：「阿翁詎宜以子戲父」。陶潛詩：懶惰故無匹。<br/>　<span class="book-name">世説</span>：王右軍曰：「恒恐兒輩覺，損欣樂之趣。」　盧注：謂公欲警覺兒輩，故奔走而來，此説未合。公本跨驢而出，非步行而至者。行步，當就濟言。<span class="book-name">神仙傳</span>：王烈行步如飛。<br/>　<span class="book-name">坊記</span>：聚其宗族，以教民睦也。<br/>　<span class="book-name">左傳</span>：乃饋盤飱，置璧焉。邵注：盤，盛飯器。飱，水澆飯也。<br/>　按：口實有二義，若承上盤飱，是口腹貪饕，當以<span class="book-name">頤卦</span>「自求口實」為証。若照下外嫌，是口舌讒間，當據<span class="book-name">尚書</span>「以台為口實」作証。宜從後説為確。<br/>　徐衆<span class="book-name">三國評</span>：情義足以勵薄俗。<br/>　邵注：外嫌猜，外人嫌疑而生猜忌。鮑照詩：不受外嫌猜。<br/>　<span class="book-name">孔叢子</span>：同姓為宗，合族為屬。　曹植<span class="book-name">求通親親表</span>：骨肉之恩，爽而不離，親親之義，實在敦固。此「敦」字所本。　</small><br/>
　　<small about="#mwt275" typeof="mw:Transclusion">盧元昌曰：大曆七年，元載黨徐浩，屬杜濟以知驛奏優，貶杭州刺史。據此，濟交必多比匪，宜此詩有權門噂沓，小人利口等語。蓋公之先見也。<br/><span class="book-name">隨筆</span>云：杜詩每用「受」、「覺」二字。其用受字云：「修竹不受暑」、「勿受外嫌猜」、「莫受二毛侵」、「背面受和風」、「監河受貸粟」、「輕燕受風斜」、「能事不受相促迫」、「野航恰受兩三人」、「一雙白魚不受釣」、「雄姿未受伏櫪恩」。其用覺字云：「已覺糟床注」、「更覺松竹幽」、「日覺死生忙」、「最覺潤龍麟」、「喜覺都城動」、「更覺老隨人」、「覺兒行步奔」、「尚覺王孫貴」、「含淒覺汝賢」、「詩成覺有神」、「已覺披衣慣」、「城池未覺喧」、「無人覺來往」、「直覺巫山暮」、「重覺在天邊」、「深覺負平生」、「秋覺追隨盡」、「追隨不覺晚」、「已覺良宵永」、「已覺氣與嵩華敵」、「未覺千金滿高價」、「梅花欲開不自覺」、「自得隋珠覺夜明」、「更覺良工心獨苦」、「始覺屏障生光輝」、「吏情更覺滄州遠」、「習池未覺流風盡」，用之雖多，然每字命意不同，又雜千五百篇中，讀之唯見其新工也。</small><br/>
　　<span id="jiu_ri_ji_cen_can-n749" about="#mwt276" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#jiu_ri_ji_cen_can-n749" class="mw-selflink-fragment">九日寄岑參</a></span><br/><small about="#mwt277" typeof="mw:Transclusion">此當是<span class="date" title="754年">天寶十三載</span>九月作。　<span class="book-name">通考</span>：岑參，南陽人，<span class="date" title="744年">天寶三載</span>進士，解褐為衛率府兵曹參軍。</small><br/>
　　出門復入門，雨<small about="#mwt279" typeof="mw:Transclusion">一作兩</small>脚但如<small about="#mwt280" typeof="mw:Transclusion">一作仍</small>舊。所向泥活活<small about="#mwt281" typeof="mw:Transclusion">音括，一作浩浩</small>，思君令<small about="#mwt282" typeof="mw:Transclusion">平聲</small>人瘦。沈吟坐西<small about="#mwt283" typeof="mw:Transclusion">一作秋</small>軒<small about="#mwt284" typeof="mw:Transclusion">一作吟卧軒窗下</small>，飲<small about="#mwt285" typeof="mw:Transclusion">一作飯</small>食錯昏晝。寸步曲江頭，難為一相就。<br/><small about="#mwt286" typeof="mw:Transclusion">首敘沮雨思岑。出門，欲訪岑也。坐軒，不能往矣。錯昏晝，陰雨晦蒙。曲江頭，岑參所在。<br/>　<span class="book-name">齊民要術</span>：種麻，截雨脚即種者，地濕，麻生瘦。<br/>　<span class="book-name">詩</span>：北流活活。謝靈運詩：活活夕流駛。趙曰：活活，泥水深多，行有聲也。<br/>　古詩：思君令人老，軒車來何遲。<br/>　謝靈運詩：沈吟為爾感。　晉劉妙容歌：西軒琴復清。<br/>　盧照鄰詩：寸步千里兮不相聞。<br/>　鮑照<span class="book-name">行路難</span>：且願得志數相就。</small><br/>
　　吁嗟乎<small about="#mwt287" typeof="mw:Transclusion">一作呼，非</small>蒼生，稼穡不可救。安得誅雲師，疇能補天漏。大明韜日月，曠野號<small about="#mwt288" typeof="mw:Transclusion">平聲</small>禽獸。君子强<small about="#mwt289" typeof="mw:Transclusion">區兩切</small>逶迤，小人困馳驟。<br/><small about="#mwt290" typeof="mw:Transclusion">次寫淫雨之害。　呼蒼生，憂天漏，極悲天憫人之詞。　趙曰：晝夜常雨，故日月韜晦。飛走路窮，故禽獸哀號。君子有車馬，亦强逶迤而已。小人徒步，故困於馳驟也。<br/>　<span class="book-name">詩</span>：吁嗟乎騶虞。　<span class="book-name">尚書</span>：海隅蒼生。<br/>　又：稼穡作甘。<br/>　張衡<span class="book-name">思玄賦</span>：雲師霮以交雜兮。洙曰：雲師，名屏翳。<span class="book-name">廣雅</span>：雲師謂之豐隆。<br/>　<span class="book-name">列子</span>：女媧氏鍊五色石補天。<span class="book-name">梁益州記</span>：雅州西北有大漏天、小漏天。<br/>　<span class="book-name">禮器</span>：大明生於東。<span class="book-name">廣雅</span>：日曰大明。<br/>　<span class="book-name">詩</span>：匪兕匪虎，率彼曠野。　<span class="book-name">楚辭</span>：鳥獸鳴以號羣兮。<br/>　江淹詩：君子未獲宴，小人亦自營。　<span class="book-name">登樓賦</span>：路逶迤而修迥兮。<br/>　<span class="book-name">莊子</span>：馳之驟之。<span class="book-name">韓非子</span>：馳驟周旋。</small><br/>
　　維南有崇山，恐<small about="#mwt292" typeof="mw:Transclusion">一作漭</small>與川浸溜。是節<small about="#mwt293" typeof="mw:Transclusion">一作時</small>東籬菊，紛披為<small about="#mwt294" typeof="mw:Transclusion">去聲</small>誰秀。岑生多新詩<small about="#mwt295" typeof="mw:Transclusion">一作語</small>，性亦嗜醇酎<small about="#mwt296" typeof="mw:Transclusion">直又切</small>。采采黄金花，何由滿<small about="#mwt297" typeof="mw:Transclusion">一作灑</small>衣袖。<br/><small about="#mwt298" typeof="mw:Transclusion">末傷九日時景。　高山幾沒，故籬菊空披。岑生興在詩酒，不能一采黄花，此又代為悵怏，正應上思君意。　此章三段，各八句。<br/>　惟南二句，當連下籬菊，蓋用陶詩也。　<span class="book-name">西都賦</span>：崇山隱天。<span class="book-name">一統志</span>：崇山，屬澧州。<br/>　<span class="book-name">周禮注</span>：水流而趨海者曰川，深積而成淵者曰浸。<span class="book-name">前漢·枚乘傳</span>：泰山之溜穿石。今按：溜，水流漂急也。<br/>　梁簡文帝<span class="book-name">九日</span>詩：是節協陽數。　陶潛<span class="book-name">九日</span>詩：采菊東籬下，悠然見南山。<br/>　中山王文<span class="book-name">木賦</span>：華葉分披。庾信賦：紛披草樹。<br/><span class="book-name">西京雜記</span>：正月旦造酒，八月成，名曰九醞，一名醇酎。張載<span class="book-name">酒賦</span>：中山夏啟，醇酎秋發。鄒陽<span class="book-name">酒賦</span>：凝醳醇酎，千日一醒。<br/>　<span class="book-name">詩</span>：采采卷耳。　左貴嬪<span class="book-name">菊頌</span>：春茂翠葉，秋耀金花。張翰聲詩：黄花似散金。<br/>　江淹詩：風至衣袖泠。</small><br/>
　　<small about="#mwt299" typeof="mw:Transclusion">張綖曰：此詩憂國家危亂將至，而氣象愁慘，<span class="book-name" title="詩·邶風·北風">邶</span>之「北風其涼，雨雪其雱。恵而好我，攜手同行」，意正相似。<br/>今按<span class="book-name">通鑑</span>：<span class="date" title="754年">天寶十三載</span>秋八月，關中大饑，上憂雨傷稼，國忠取禾之善者獻之，曰：「雨雖多，不害稼也」。扶風太守房琯言所部水災，國忠使御史推之。是歲，天下無敢言災者。高力士侍側，上曰：「淫雨不已，卿可盡言。」對曰：「自陛下以權假宰相，賞罰無章，陰陽失度，臣何敢言。」詩中蒼生稼穡一段，確有所指。雨師，惡宰相之失職，天漏，譏人君之闕德。韜日月，國忠蒙蔽也。號禽獸，祿山恣横也。君子小人，貴賤俱不得所也。<br/></small>
　　<span id="ting-n752" about="#mwt301" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#ting-n752" class="mw-selflink-fragment">嘆庭前甘菊花</a></span><br/><small about="#mwt300" typeof="mw:Transclusion">鶴注：此當是<span class="date" title="754年">天寶十三載</span>，在長安時作，蓋獻<span class="book-name">西岳賦</span>之後。</small><br/>
　　庭<small about="#mwt302" typeof="mw:Transclusion">一作階，一作簷</small>前甘菊移時晚，青蕊重<small about="#mwt303" typeof="mw:Transclusion">平聲</small>陽不堪摘。明日蕭條醉盡醒<small about="#mwt304" typeof="mw:Transclusion">一作盡醉醒</small>，殘花爛熳開何益。籬邊野外多衆芳，采擷細瑣升中堂。念兹空長<small about="#mwt306" typeof="mw:Transclusion">丁丈切</small>大枝葉，結根失所纏<small about="#mwt307" typeof="mw:Transclusion">一作埋</small>風霜。<br/><small about="#mwt308" typeof="mw:Transclusion">此詩借庭菊以寄慨。甘菊，喻君子。衆芳，喻小人。傷君子晚猶不遇，而小人雜進在位也。<span class="book-name">杜臆</span>：菊有甘苦二種，甘者可入藥，苦者似菊而非，其名曰薏。所云衆芳細瑣者，薏之屬也。　移時晚，言移植後時。根失所，謂失其故處。<br/>　鮑令輝詩：庭前華紫蘭。　晉<span class="book-name">清商曲</span>：甘菊吐黄花。　<span class="book-name">枯樹賦</span>：九畹移根。<br/>　魏文帝書：九為陽數，日月並應，名曰重陽。<br/>　梁元帝詩：時蔽摘花人。<br/>　陶潛詩：風聲自蕭條。　<span class="book-name">楚辭</span>：衆人皆醉我獨醒。<br/>庾信詩：殘花爛熳舒。<br/>　<span class="book-name">世説</span>：顏延之於籬邊，聞張演與客語。　<span class="book-name">爾雅</span>：野外謂之林。　<span class="book-name">楚辭</span>：哀衆芳之蕪穢。<br/>　謝朓詩：遇君時採擷。　<span class="book-name">抱朴子</span>：臭鼠之細瑣。　劉楨詩：萬舞在中堂。<br/>　<span class="book-name">書</span>：念兹在兹。　古詩：枝葉日夜寒。<br/>　陸機詩：結根奧且堅。繁欽詩：蕙草生山北，托身失所依。<span class="book-name">南史</span>：劉俣詩：城上草，植根非不高，所恨風霜早。</small><br/>
　　<span id="cheng_shen_ba_zhang-n753" about="#mwt310" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#cheng_shen_ba_zhang-n753" class="mw-selflink-fragment">承沈八丈東美除膳部員外郎阻雨未遂馳賀奉寄此詩</a></span><br/><small about="#mwt309" typeof="mw:Transclusion">鶴注：此是<span class="date" title="754年">天寶十三載</span>作。蓋是年九月，淫雨不止，詩云清秋霖潦，正其時也。　題首「承」字，乃謙己尊人之詞，後承聞故相房公詩題，亦然。　<span class="book-name">唐書</span>：膳部，屬禮部，郎中、員外各一人。　<span class="book-name">太平廣記</span>：<span class="book-name">紀聞</span>：唐沈東美為員外郎，太子詹事佺期之子。朱注：<span class="book-name">唐書</span>：佺期以起居郎兼修文館直學士，與公祖審言同事武后，故詩中有「舊史」「通家」等語，而比東美為諸父。又律體盛於佺期，故云「詩律羣公問」也。舊説沈丈俱作<span class="name">沈既濟</span>之胄，大謬。既濟，德宗時人，<span class="book-name">唐書</span>可考。</small><br/>
　　今日西京掾，多除南省郎<small about="#mwt311" typeof="mw:Transclusion">原注：府掾四人，同日拜郎</small>。通家惟沈氏，謁帝似馮唐。詩律羣公問，儒門舊史長。清秋便<small about="#mwt312" typeof="mw:Transclusion">平聲</small>寓直，列宿頓輝光。<br/><small about="#mwt313" typeof="mw:Transclusion">首敘沈除員外。　掾多除郎，四人同拜也。沈為世交，故云通家。晚得郎官，故比馮唐。詩律二句，稱其家學。清秋二句，新授員外也。<br/>　黄希曰：掾，謂京兆府掾，如司錄、功曹、倉曹、戶曹、兵曹、法曹、士曹之類，<span class="book-name">唐志</span>並正七品。府掾拜郎，蓋自七品而升六品也。又曰：西京掾，明掾起於漢西京也。兩漢有決曹掾、賊曹掾，又張湯以兒寬為奏讞掾。<br/>錢箋<span class="book-name">國史補</span>：舊說吏部為省眼，禮部為南省。杜氏<span class="book-name">通典</span>：時謂尚書省為南省，門下中書為北省。<br/>　通家，見本卷。<br/>　曹植詩：謁帝承明廬。　<span class="book-name">漢書</span>：馮唐年九十餘為郎。<br/>　<span class="book-name">後漢·鍾皓傳</span>：以詩律教授同郡陳寔。本謂詩與律法，此詩則指詩之律體。希曰：<span class="book-name">宋之問傳</span>：魏建安後迄江左，詩律屢變。至沈約、庾信，以音韻相婉附，屬對精密。及之問、佺期，又加靡麗。又，沈約亦修宋史。<br/>　顏延之詩：國尚師位，家崇儒門。張衡<span class="book-name">西京賦</span>：雅好博古，學乎舊史氏。<br/>　殷仲文詩：獨有凊秋日。　潘岳<span class="book-name">秋興賦序</span>：余以太尉掾，兼虎賁中郎將，寓直於散騎之省。寓，寄也。<br/>　<span class="book-name">後漢書</span>：郎官上應列宿，出宰百里。<span class="book-name">史記正義</span>：郎位十五星，在太微中，帝座東北。杜佑曰：近代皆以郎官上應列宿，為尚書郎故事。按：天文有虎賁、郎位等星，皆在太微帝座後，為翊衛之象，應劭、楊秉所言三署郎是也。世人謂之尚書郎，則誤矣。其失蓋自梁陶藻<span class="book-name">職官要錄</span>，以漢三署郎故事，通為尚書郎，循名失實，疑誤後代。　曹植詩：列宿正參差。焦竑曰：星宿之宿，<span class="book-name">韻略</span>音秀，誤也。宿是日月五星之次舍，以止宿為義。<span class="book-name">陰符經</span>：天發殺機，移星易宿。地發殺機，龍蛇起陸。又，古詩：「知星宿，衣不覆」，亦作入聲讀。　曹植<span class="book-name">登臺賦</span>：齊日月之輝光。</small><br/>
　　未暇申安<small about="#mwt314" typeof="mw:Transclusion">吴作宴</small>慰，含情空激揚。司存何所比，膳部默悽傷<small about="#mwt315" typeof="mw:Transclusion">原注：甫大父昔任此官</small>。貧賤人事<small about="#mwt316" typeof="mw:Transclusion">讀平聲</small>略，經過<small about="#mwt317" typeof="mw:Transclusion">平聲</small>霖潦妨。禮同諸父長<small about="#mwt319" typeof="mw:Transclusion">丁丈切</small>，恩豈布衣忘。<br/><small about="#mwt320" typeof="mw:Transclusion">次言阻雨失賀。　安慰，謂往賀之詞。司存二句，承前南省，自念其祖也。霖潦，為淫雨所阻。禮同二句，應前通家，自述交情也。<br/>　<span class="book-name">續漢書</span>：趙岐為太僕，持節安慰天下。<span class="book-name">古詩焦仲卿妻</span>：時時為安慰。<br/>　王粲詩：含情欲待誰。　激揚，喜躍之意。潘岳<span class="book-name">恨賦</span>：神氣激揚。<br/>　蔡中郎碑：帝曰休哉，命公三事，乃耀柔嘉，式是百司。事字，叶讀時。　陶潛詩：野外罕人事。<br/>　蕭賁詩：經過狹斜里。曹攄詩：霖潦淹庭除。<br/>　<span class="book-name">詩</span>：以速諸父。<br/>　<span class="book-name">漢書·盧綰傳</span>：待客如布衣交。　諸父，謂沈。布衣，自謂。</small><br/>
　　天路牽騏驥，雲臺引棟梁。徒懷貢公喜，颯颯鬢毛蒼<br/><small about="#mwt322" typeof="mw:Transclusion">末乃頌沈而自慨。天路雲臺，沈仕於朝。騏驥棟梁，言能致遠而任重。　此章前二段各八句，後段四句收。<br/>　<span class="book-name">枚乘傳</span>：天路隔無期。曹植表：騏驥長鳴，伯樂昭其能。<br/>　<span class="book-name">淮南子</span>：雲臺之高高。注：臺高際於雲，故曰雲臺。　<span class="book-name">南史</span>：袁粲見王儉曰：「栝柏豫章雖小，已有棟梁器矣」。<br/>　貢公喜，見首卷。<br/>柳惲詩：颯颯似霜葉。謝朓詩：寧傷蓬鬢颯。</small><br/>
　　<span id="ku_yu_feng_ji_long_xi_gong_jian_cheng_wang_zhi_shi-n754" about="#mwt324" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#ku_yu_feng_ji_long_xi_gong_jian_cheng_wang_zhi_shi-n754" class="mw-selflink-fragment">苦雨奉寄隴西公兼呈王徵士</a></span><br/><small about="#mwt325" typeof="mw:Transclusion">鶴注：此亦天寶十三載秋作。　原注：隴西公，即<span class="name">漢中王</span><span class="name">瑀</span>。徵士，瑯琊<span class="name">王徹</span>。<span class="book-name">舊唐書</span>：瑀，讓皇帝第六子，早有才望，偉儀表，初封隴西郡公。<span class="date" title="756年">天寶十五載</span>，從玄宗幸蜀，至漢中，因封漢中王。　<span class="book-name">左傳</span>：秋無苦雨。</small><br/>
　　今秋乃淫雨，仲月來寒風。羣木水光下，萬家<small about="#mwt326" typeof="mw:Transclusion">一作象，非</small>雲氣中。所思礙行潦，九里信不通。悄悄素滻<small about="#mwt328" typeof="mw:Transclusion">音產</small>路，迢迢天漢東。願騰六尺馬<small about="#mwt329" typeof="mw:Transclusion">一作駒</small>，背若孤征鴻。劃<small about="#mwt330" typeof="mw:Transclusion">忽默切</small>見公<small about="#mwt331" typeof="mw:Transclusion">一作君</small>子面，超然懽笑同。<br/><small about="#mwt332" typeof="mw:Transclusion">此秋苦淫雨而思隴西公也。　羣木二句，雨中遠景。悄悄二句，阻水難行。曰騰馬，欲陸行以見隴西也。<br/>　<span class="book-name">爾雅</span>：久雨謂之淫雨。<br/>　陶潛詩：寒風拂枯樹。<br/>　<span class="book-name">南史·齊武帝紀</span>：青翠扶疏，有殊羣木。鮑照詩：水光溢兮松霧動<br/>　<span class="book-name">秦國策</span>：効萬家之都。<span class="book-name">高唐賦</span>：其上獨有雲氣。　水漲，故映木。積雨，故雲多。</small><br/>
　　<small about="#mwt333" typeof="mw:Transclusion">阮籍詩：登高眺所思。　<span class="book-name">詩</span>：泂酌彼行潦。疏云：行，道也。潦，雨水也。<br/>　趙曰：九里，指隴西所居。謝惠連詩：九里樂同潤。<br/>　<span class="book-name">詩</span>：憂心悄悄。悄悄，憂貌。　<span class="book-name">長安志</span>：滻水，在萬年縣東北，流四十里入渭。潘岳<span class="book-name">西征賦</span>：玄灞素滻。<br/>　陸機詩：迢迢造天庭。迢迢，遠貌。　趙曰：天漢，乃中渭橋之所。<span class="book-name">三輔黄圖</span>：渭水貫都，以象天漢。横橋南渡，以法牽牛是也。<span class="book-name">西征賦</span>：儀景星於天漢。<br/>　<span class="book-name">周禮</span>：馬八尺以上為龍，七尺以上為騋，六尺為馬。<br/>　劉孝綽詩：持此連樹枝，暫作背飛鴻。曹植詩：孤鴻飛南遊。　此言身跨馬背，若飛鴻孤征也。趙曰：鴻羣飛，猶詳緩。孤飛，則逐伴而急疾。<br/>　<span class="book-name">隋書</span>：文帝謂李德林曰：「昨宵恨夜長，不得早見公面」。曹植詩：翩翩我公子。李，宗室，故稱公子。<br/>　王筠詩：超然獨長往。曹植詩：歡笑盡娱。</small><br/>
　　奮飛既胡越，局促傷樊籠。一飯四五起，憑軒心力窮。嘉蔬没溷濁，時菊碎榛叢。鷹隼亦屈猛，烏鳶何所蒙。式瞻北鄰居，取適南巷翁。挂席釣川漲，焉<small about="#mwt334" typeof="mw:Transclusion">於虔切</small>知清興<small about="#mwt335" typeof="mw:Transclusion">去聲</small>終。<br/><small about="#mwt336" typeof="mw:Transclusion">此不見隴西而思王徵士也。　奮飛四句，承上起下。嘉蔬四句，雨中近景。曰挂席，欲水行以見徵士也。　此章上下二段，各十二句。<br/>　<span class="book-name">詩</span>：不能奮飛。　趙曰：相隔如胡越，猶王粲所云「胡越異區」也。<br/>　仲長統<span class="book-name">述志</span>詩：人事可遣，何為局促。　<span class="book-name">莊子</span>：澤雉，不蘄畜乎樊中。注：樊，所以籠雉也。齊高帝賦：傷樊籠之或累。<br/>古史：周公一飯三吐哺。　劉楨詩：起坐失次第，一日三四遷。<span class="book-name">吴志</span>：潘濬謂孫權曰：「樊佃昔嘗為州人設饌，比至日中，十餘自起。」<br/>　江淹詩：憑軒詠堯老。　<span class="book-name">胡廣傳</span>：心力克壯。<br/>　朱注：<span class="book-name">記</span>：稻曰嘉蔬。郭璞<span class="book-name">江賦</span>：挺自然之嘉蔬。又，公<span class="book-name">園官送菜詩并序</span>，皆以嘉蔬為菜，義可兼用耳。　溷濁，泥水也。郭璞<span class="book-name">風賦</span>：駭溷濁，揚腐餘。<br/>　潘岳詩：時菊耀巖阿。<br/>　<span class="book-name">春秋感精符</span>：季秋霜始降，鷹隼撃。　張華<span class="book-name">鷦鷯賦</span>：蒼鷹鷙而受緤，屈猛志以服養。<br/>　<span class="book-name">吴越春秋</span>歌：仰飛鳥兮烏鳶。　晉劉頌疏：不識所蒙更生之恩。<br/>　<span class="book-name">世説</span>：不如式瞻儀型。式，用也。　潘尼詩：爪牙司北鄰。<br/>　謝靈運<span class="book-name">山居賦</span>：隨時取適。　瞻北鄰，則南翁為之適意。盧注：<span class="book-name">偪側行</span>云：「我居巷南子巷北」，故知公為南巷翁也。<br/>　<span class="book-name">海賦</span>：揚徵綃，掛帆席。謝靈運詩：掛席拾海月。<br/>　王勃詩：清興殊未闌。　末謂同遊漲水，則興無終盡。</small><br/>
　　<span id="lan-n756" about="#mwt341" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#lan-n756" class="mw-selflink-fragment">秋雨嘆三首</a></span><br/><small about="#mwt338" typeof="mw:Transclusion">盧注：<span class="book-name">唐書</span>：<span class="date" title="754年">天寶十三載</span>秋，霖雨害稼，六旬不止，帝憂之，楊國忠取禾之善者以獻，曰：「雨雖多，不害稼」，公有感而作是詩。</small><br/>
　　雨中百草秋爛死，階下決明顏色鮮。著<small about="#mwt339" typeof="mw:Transclusion">陟略切</small>葉滿枝翠羽蓋，開花無數黄金錢。涼風蕭蕭吹汝急，恐汝後時難獨立。堂上書生空白頭，臨風三嗅馨香泣。<br/><small about="#mwt340" typeof="mw:Transclusion">首章，嘆久雨害物。上四喜決明耐雨，下則憂其孤立而摧風也，賦中有比。　申涵光曰：凉風吹汝二句，説君子處亂世甚危。<br/>　庾信詩：爛草變初螢。<br/>　<span class="book-name">本草圖經</span>：決明子，夏初生苗，葉似苜蓿而大，七月開黄花結角，其子作穗，似青菉豆而銳。杜定功曰：<span class="book-name">神農本草</span>：決明子，生龍門川澤間，與石決明同，皆主明目，故有決明之號。宋人史鑄<span class="book-name">百菊集譜</span>云：注杜者，以為<span class="book-name">本草</span>決明子。此物乃七月作花，開如白扁豆，葉極稀疏，焉得有翠羽蓋與黃金錢耶。彼蓋不知甘菊一名石決，為其明目去翳，與石決明同功，故吳楚間呼為石決，子美所嘆，正指此花。注家乃認為決明子，疏矣。<br/>　<span class="book-name">説苑</span>：鄂君乘青翰之舟，張翠羽之蓋。<br/>　楊方詩：黄花如沓金，白花如散銀。<br/>　<span class="book-name">月令</span>：孟秋之月，涼風至。　荆卿歌：風蕭蕭兮易水寒。　<span class="book-name">詩</span>：籜兮籜兮，風其吹汝。<br/>　<span class="book-name">南史</span>：<span class="name">宋</span><span class="name">江湛</span>之謂<span class="name">沈慶之</span>曰：「與白面書生輩謀之，事何由濟。」<br/>　<span class="book-name">論語</span>：三嗅而作。　宋之侯詩：安得久馨香。</small><br/>
　　闌<small about="#mwt342" typeof="mw:Transclusion">一作蘭</small>風伏<small about="#mwt343" typeof="mw:Transclusion"><span class="book-name">英華</span>作長，去聲，荆公作仗</small>雨<small about="#mwt344" typeof="mw:Transclusion">一作東風細雨</small>秋紛紛，四海<small about="#mwt345" typeof="mw:Transclusion">一云萬里</small>八荒同一雲。去馬來牛不復<small about="#mwt346" typeof="mw:Transclusion">扶又切</small>辯，濁涇清渭何當分。禾<small about="#mwt347" typeof="mw:Transclusion">一作木，<span class="book-name">漫叟詩話</span>定作禾</small>頭生耳黍穗黑，農夫田父<small about="#mwt348" typeof="mw:Transclusion">一作婦</small>無消息。城中斗<small about="#mwt349" typeof="mw:Transclusion">一作㪷</small>米換<small about="#mwt350" typeof="mw:Transclusion">一作抱，非</small>衾<small about="#mwt351" typeof="mw:Transclusion">音欽</small>裯<small about="#mwt352" typeof="mw:Transclusion">音儔</small>，相許寧論<small about="#mwt353" typeof="mw:Transclusion">平聲</small>兩相直。<br/><small about="#mwt354" typeof="mw:Transclusion">次章，歎久雨害人。上四皆積雨之象，下慨傷稼而阻饑也。　吴論：闌風伏雨，無日不雨，四海八荒，無處不雨，田野城中，則又無人不受其患矣。　盧注：換米不計直，療饑急，救寒緩也。<br/>　趙子擽曰：闌珊之風，沈伏之雨，言其風雨之不已也。闌，如謝靈運「闌暑」之闌。伏，如<span class="book-name">左傳</span>「夏無伏陰」之伏。舊引<span class="book-name">楚辭</span>「光風泛崇蘭」，以「伏」為三伏，非是。朱注：謝靈運詩「述職期闌暑」，又張協<span class="book-name">苦雨</span>詩「階下伏泉湧」，用字皆出<span class="book-name">文選</span>。闌風、伏雨，大抵是風過雨來之狀，秋深時往往有之。胡仔謂「長雨」，如「長物」之長，亦未安。荆公本作「仗雨」，當即伏字之訛耳。<br/>　<span class="book-name">淮南子</span>：八埏之外曰八荒。<span class="book-name">詩</span>：上天同雲。<br/>　<span class="book-name">左傳</span>：風馬牛不相及。疏云：馬逐上風而去，牛逐下風而來。<span class="book-name">莊子</span>：秋雨時至，百川灌河。兩涘渚涯之間，不辯牛馬。<br/>　<span class="book-name">西征賦</span>：其北則有清渭濁涇。<span class="book-name">關中記</span>：涇水入渭，合流三百里，清濁不相雜。<br/>　<span class="book-name">朝野僉載</span>：俚諺曰：「春雨甲子，赤地千里。夏雨甲子，乘船入市。秋雨甲子，禾頭生耳。」朱注：禾生耳，謂牙蘖絭卷，如耳之形。<br/>　潘岳<span class="book-name">秋興賦</span>：談話不過農夫田父之客。　蔡琰詩：迎問其消息。<br/>　<span class="book-name">詩</span>：抱衾與裯。裯，單被也。<br/>　盧注：是秋，帝令出太倉粟，減價糶與貧人。但上雖減價，而下不論直，蓋霑實惠者少矣。</small><br/>
　　長安布衣誰比數<small about="#mwt357" typeof="mw:Transclusion">所主切</small>，反鎖衡門守環堵。老夫不出長<small about="#mwt358" typeof="mw:Transclusion">丁丈切</small>蓬蒿，稚子無憂走<small about="#mwt359" typeof="mw:Transclusion">讀作奏</small>風雨。雨聲颼颼<small about="#mwt360" typeof="mw:Transclusion">疏鳩切</small>催早寒，胡雁翅濕高飛難。秋來未曾<small about="#mwt361" typeof="mw:Transclusion"><span class="book-name">陳浩然本</span>作省</small>見白日，泥汚<small about="#mwt362" typeof="mw:Transclusion">去聲</small>后<small about="#mwt363" typeof="mw:Transclusion">一作厚</small>土何時乾<small about="#mwt364" typeof="mw:Transclusion">音干</small>。<br/><small about="#mwt364" typeof="mw:Transclusion">　末章，自嘆久雨之困。上四言雨中寥落，下則觸景而增愁也。　農夫田父，概指長安之人。老夫稚子，自述旅居情事。日者君象。土者臣象，日暗土汚，君臣俱失其道矣。<br/>　<span class="book-name">前漢·鄒陽傳</span>：布衣窮居之士。　司馬遷<span class="book-name">答任安書</span>：刑餘之人，無所比數。<br/>　杜篤<span class="book-name">論都賦</span>：懼關門之反拒。庾信詩：驚妻倒閉門。即所謂反鎖也。　<span class="book-name">詩</span>：衡門之下，可以棲遲。注：横木為門。　<span class="book-name">記</span>：儒有環堵之室。注：環，周圍也，方丈為堵。<br/>　<span class="book-name">詩</span>：老夫灌灌。　<span class="book-name">莊子·庚桑</span>篇：鑿垣牆而植蓬蒿。趙岐：<span class="book-name">三輔決錄注</span>：張仲蔚隱身不仕，所居蓬蒿没人。<br/>　<span class="book-name">歸去來詞</span>：稚子候門。<br/>　盧僎詩：風雨暗颼颼。　顏延之詩：秋至恒早寒。<br/>　鮑照詩：胡雁已矯翼。庾信詩：雁濕斷行來。　古詩：奮翅起高飛。<br/>　魏文帝<span class="book-name">秋霖賦</span>：悲白日之不暘。<br/><span class="book-name">九辯</span>：皇天淫溢而秋霖兮，后土何時而得乾。<br/>此感秋雨而賦詩，三章各有諷刺。房綰上言水災，國忠使御史按之，故曰「恐汝後時難獨立」。國忠惡言災異，而四方匿不以聞，故曰「農夫田父無消息」。帝以國事付宰相，而國忠每事，務為蒙蔽，故曰「秋來未嘗見白日」。語雖微婉，而寓意深切，非泛然作也。</small><br/>
　　<span id="feng_zeng_tai_chang_zhang_qing_ji-n758" about="#mwt365" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#feng_zeng_tai_chang_zhang_qing_ji-n758" class="mw-selflink-fragment">奉贈太常張卿垍<small about="#mwt366" typeof="mw:Transclusion">舊作均，黄鶴定作垍</small>二十韻</a></span><br/><small about="#mwt367" typeof="mw:Transclusion">張垍為太常卿，在<span class="date" title="754年">天寶十三載</span>，當是其年作。　朱注：<span class="book-name">舊書</span>：<span class="date" title="754年">天寶十三載</span>三月，張均由憲部尚書貶建安太守，還為大理卿，不言均嘗為太常卿也，此詩乃是與垍。考<span class="book-name">舊書·均傳</span>云：九載，遷刑部尚書，自以才名當為宰輔。楊國忠用事，罷陳希烈，引韋見素代之，仍以均為大理卿，均大失望。<span class="book-name">垍傳</span>云：十三載，盡逐張垍兄弟出。均為建安太守，垍為盧溪司馬，歲中召還，再遷為太常卿。<span class="book-name">新書</span>：均還，授大理卿，垍授太常卿，與<span class="book-name">舊書</span>合，<span class="book-name">通鑑</span>亦云：<span class="date" title="請指定為“1384年”或“583年”">至德元年</span>五月，太常卿張垍薦<span class="name">虢王</span><span class="name">巨</span>有勇略。此詩是贈垍，甚明。舊本作均，乃刀筆之訛耳。<span class="book-name">前漢·百官表</span>：奉常，秦官，掌宗廟禮儀，有丞，景帝中六年，更名太常。</small><br/>
　　方丈三韓外，崑崙萬國西。建標天地闊，詣絕古今迷。氣得神仙迥，恩承雨露低。相<small about="#mwt368" typeof="mw:Transclusion">去聲</small>門清議衆，儒術大名齊。<br/><small about="#mwt369" typeof="mw:Transclusion">先引古託諷。言方丈崑崙，其東西異標，在天地遼闊之鄉，欲往詣絕域，乃古今共迷之處。張垍於寶仙洞中求得真符，其感神仙而膺主眷，豈若前世之渺茫乎。又繼之曰：宰相之門，實清議所屬。儒術相繼，宜父子齊名，豈可求仙以結主知乎，言外隱含譏刺。<br/>　張遠注：<span class="book-name">通鑑</span>：<span class="date" title="750年">天寶九載</span>十月，太白山人王元翼，言見玄元皇帝，云寶仙洞有妙寶真符，命刑部尚書張均等往求，得之。此必與垍同行也。　<span class="book-name">史記·秦紀</span>：齊人徐市等上書，言海中有三神山，名曰蓬萊、方丈、瀛洲，仙人居之。於是遣徐市入海求仙人。<span class="book-name">十洲記</span>：方丈洲，在東海中央，東西南北岸相去正等，方丈方五千里。　<span class="book-name">魏志</span>：韓，在帶方之南，東西以海為限，南與倭接，方可四千里。有三種，一曰馬韓，二曰辰韓，三曰弁韓。辰韓者，古之辰國也。馬韓在西。<br/>　周穆王升崑崙，出<span class="book-name">列子</span>。<span class="book-name">水經</span>：崑崙墟，在西北，去嵩五萬里。　<span class="book-name">易</span>：先王以建萬國。<br/>　<span class="book-name">天台山賦</span>：赤城霞起而建標。<br/>　<span class="book-name">晉書·嵇康傳</span>：神仙禀之自然。<br/>　<span class="book-name">詩·蓼蕭</span>注：雨露者，天所潤萬物，喻王者恩澤。<br/>　相門，見<span class="book-name">贈韋左丞</span>詩。垍，乃説之子，故曰相門。　晉傅玄<span class="book-name">士風論</span>：先王之御天下，教化隆於上，清議行於下。清議，即月旦評意。<br/>　<span class="book-name">史記</span>：招致儒術之士。　<span class="book-name">孔叢子</span>：莫不服先生之大名也。<br/></small>軒冕羅天<small about="#mwt370" typeof="mw:Transclusion">一作高</small>闕，琳瑯識介珪。伶官詩必誦，夔樂典猶稽。健筆凌鸚鵡，銛<small about="#mwt371" typeof="mw:Transclusion">音纖</small>鋒瑩<small about="#mwt372" typeof="mw:Transclusion">縈定切</small>鷿<small about="#mwt373" typeof="mw:Transclusion">音匹</small>鵜<small about="#mwt374" typeof="mw:Transclusion">音題</small>。友于皆挺拔，公望各端倪。通籍踰青瑣，亨衢照紫泥。靈虬傳夕箭，歸馬散霜蹄。能事聞重<small about="#mwt376" typeof="mw:Transclusion">平聲</small>譯，嘉謨及遠黎。弼諧方一展，班序更何躋。<br/><small about="#mwt377" typeof="mw:Transclusion">此稱美張卿。　軒冕多人，而介圭特重，言清卿之貴。伶官誦詩，而樂律待稽，言太常之職。筆能作賦，而詞鋒如劍，兄弟挺出，而公卿可期，此言文章品望。身居青瑣，而文映紫泥，漏深傳箭，而騎馬出朝，此言出入恩寵。制作遙傳，而謀猷及遠，弼諧得展，而班次莫加，此言勳名爵位。<br/><span class="book-name" title="文選·卷三十五·七命">七命</span>：軒冕藹藹。<span class="book-name">左傳</span>：服冕乘軒。　袁豸詩：連吹入天闕。<br/><span class="book-name">楚辭</span>：璆鏘鳴兮琳瑯。<span class="book-name">世説</span>：有人見王太尉諸公，還，諸人曰：「今日之行，觸目見琳瑯珠玉」。琳瑯，佩玉之飾。言於琳瑯中識介圭也。　<span class="book-name">詩</span>：錫爾介圭。箋：介圭，長尺有二寸。<br/>洙曰：<span class="book-name">邶詩·簡兮·序</span>：仕於伶官。注：伶氏，世掌樂官，故後世號樂官為伶官。　<span class="book-name">漢·禮樂志</span>：誦六詩，習六舞。<br/>　<span class="book-name">書</span>：<span class="sectional" title="尚書·虞書·舜典：帝曰：「夔，命汝典樂，教冑子，直而溫，寬而栗，剛而無虐，簡而無傲。詩言志，歌永言，聲依永，律和聲。八音克諧，無相奪倫，神人以和。」夔曰：「於，予擊石拊石，百獸率舞。」">夔，命女典樂，教胄子</span>。<br/>　庾信<span class="book-name">宇文順集序</span>：章表健筆，一付陳琳。　<span class="book-name">後漢書</span>：禰衡在黄祖座，作<span class="book-name">鸚鵡賦</span>，筆不停綴，文不加點。<br/>　<span class="book-name">西京賦</span>：胸突銛鋒。　<span class="book-name">爾雅注</span>：鷿鵜，似鳧而小。膏中瑩刀劍，載嵩詩：劍瑩鷿鵜膏。<br/>　黄徹<span class="book-name">䂬溪詩話</span>：<span class="book-name">書</span>言：「惟孝友于兄弟」。<span class="book-name">後漢·史弼傳</span>：陛下信於友于，不忍恩絕」。而淵明詩遂云：「再喜見友于」。<span class="book-name">詩</span>言：「貽厥孫謀」。<span class="book-name">南史</span>：<span class="name">到溉</span>之孫<span class="name">藎</span>，從宋武帝登北固樓，賦詩，帝稱為才子。後溉和上詩，上輒手詔戲之曰：「得無貽厥之力乎」。而王儉碑文又云：「貽厥之寄，允屬時望」。杜詩「友于皆挺拔」，昌黎詩「誰謂貽厥無基址」，二事正可作對。　<span class="book-name">文心雕龍</span>：景純<span class="book-name">仙篇</span>：挺拔而為俊矣。<br/>　<span class="book-name">晉·虞𩦎傳</span>：<span class="name">孔愉</span>有公才而無公望，<span class="name">丁潭</span>有公望而無公才。<span class="book-name">南史·謝舉傳</span>：人倫儀表，久著公望。　<span class="book-name">莊子</span>：終始反覆，不知端倪。端，緒也。倪，畔也。<br/>　<span class="book-name">漢文帝紀</span>：令從官給事宮司馬中者，得為大父母、父母、兄弟通籍。應劭曰：籍者，為二尺竹牒，記其年紀、名字、物色，懸之宫門，按驗相應，乃得入也。　應劭曰：黄門侍郎，每日暮，向青鎖門拜，謂之夕郎。錢箋均、增供奉翰林院，故曰逾青瑣。錢箋：均、垍供奉翰林院，故曰逾青瑣。<br/>　<span class="book-name">易</span>：何天之衢亨。　紫泥，注見二卷，此言掌綸翰之事也。<br/>　陸倕：<span class="book-name">新漏刻銘</span>：靈虬承注，陰蟲吐歙。銅史司刻，金徒抱箭。<br/>　<span class="book-name">莊子</span>：馬蹄可以踐霜雪。曹植詩：俯身散馬蹄。蘇伯玉妻詩：何惜馬蹄歸不數。<br/>　袁淑詩:畢能事之效.　<span class="book-name">前漢·西域傳</span>：越裳重譯，獻白雉。師古曰：譯，謂傳言也。道路絕遠，風俗殆隔，故累譯而後乃通。朱注：時垍自貶所召還，故有「重譯」「遠黎」之句。<br/><span class="book-name">揚子法言</span>：忠言嘉謨。　沈佺期詩：宸慈恤遠黎。<br/>　<span class="book-name">書</span>：謨明弼諧。<br/>　朱注：班序，謂班爵之序。更何躋，言莫有躋其上者。<span class="book-name">左傳</span>：朝以正班爵之義，帥長幼之序。</small><br/>
　　適越空顛躓，遊梁竟慘悽。謬知終畫虎。微分<small about="#mwt379" typeof="mw:Transclusion">音問</small>是醯雞。萍泛<small about="#mwt380" typeof="mw:Transclusion">一作跡</small>無休日，桃陰想舊蹊。吹嘘人所羨，騰躍事仍暌。碧海真難涉，青雲不可梯。顧深慚<small about="#mwt381" typeof="mw:Transclusion">一作忘</small>鍛鍊，才小辱提攜。檻束哀猿叫<small about="#mwt382" typeof="mw:Transclusion">一作巧</small>，枝驚夜鵲棲。幾時陪羽獵，應<small about="#mwt383" typeof="mw:Transclusion">平聲</small>指釣璜溪。<br/><small about="#mwt384" typeof="mw:Transclusion">末乃自敘淪落也。　適越遊梁，浪遊之迹。知同畫虎，謂召試不遇。分等醯雞，謂抱道不行。萍踪無託，而回想舊居，以張公吹嘘之後，騰躍終沮也。從此碧海無涯，青雲難上矣，雖蒙顧遇提攜，亦自愧才疏未鋉耳。哀猿驚鵲，困窮莫訴，陪獵釣溪，終望張之見引也。　此章八句起，下兩段各十六句。<br/>　趙注：公初落魄時，嘗適越矣，<span class="book-name" title="新唐書·杜甫傳">傳</span>所謂客吴越是也。公又嘗遊梁矣，<span class="book-name">贈李白</span>詩所謂「亦有梁宋遊」是也。　<span class="book-name">莊子</span>：宋人資章甫而適越，越人斷髮文身，無所用之。　<span class="book-name">抱朴子</span>:闇於自量者，忘中道之顛躓。<br/><span class="book-name">史記</span>：相如因病免，客遊梁。　<span class="book-name">楚辭</span>：心閔憐之慘悽兮。<br/><span class="book-name">馬援傳</span>：畫虎不成反類狗也。<br/>　<span class="book-name">莊子</span>：孔子見老聃，出，語顏回曰：「丘之道，其猶醯雞乎」。注：甕中蠛蠓也。<br/>　謝靈運詩：蘋萍泛沈深。古詩：泛泛江漢萍，漂蕩水無根。<br/>　<span class="book-name">李廣傳贊</span>：桃李不言，下自成蹊。<br/>　吹嘘，見前。<br/>　<span class="book-name">莊子</span>：我騰躍而上，不過數仞而下。　暌，乖離也。<br/>　<span class="book-name">十洲記</span>：東海之東，復有碧海，水不鹽苦，正作碧色。<br/>　謝靈運詩：共登青雲梯。注：仙者因雲而升，謂之雲梯。<br/>　顧，眷顧也。　張協<span class="book-name">七命</span>：楚之陽劍，歐冶所營，乃鍛乃鍊，萬辟千灌。注：鍛鍊，刻苦成材之義。<br/>　<span class="book-name">曲禮</span>：長者與之提攜。　朱注：垍必嘗薦公而不逹，故有「吹嘘」「提攜」等句。<br/>　<span class="book-name">淮南子</span>：置猿檻中，非不巧捷，無所肆其能。<br/>　魏武樂府：月明星稀，烏鵲南飛，繞樹三匝，無枝可依。<br/>　<span class="book-name">揚雄傳</span>：雄上<span class="book-name">河東賦</span>。其年十二月羽獵，雄從，因作<span class="book-name">羽獵賦</span>以諷。<br/>　<span class="book-name">尚書大傳</span>：文王至磻溪，見吕望，拜之，答曰：「<span class="name">望</span>釣得玉璜，刻曰：姬受命，吕佐檢。」</small><br/>
　　<span id="shang_wei_zuo_xiang-n759" about="#mwt386" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#shang_wei_zuo_xiang-n759" class="mw-selflink-fragment">上韋左相<small about="#mwt387" typeof="mw:Transclusion">去聲</small>二十韻</a></span><br/><small about="#mwt388" typeof="mw:Transclusion">見素初入相，在<span class="date" title="754年">天寶十三載</span>之秋，詩云「四十春」，蓋<span class="date" title="755年">天寶十四載</span>初春作，且壽域、洪鈞、廟堂、風俗等句，絕不及憂亂之詞。後為左相，在<span class="date" title="757年">至德二載</span>，題中「左相」二字，黄鶴謂是後來追書，是也。　<span class="book-name">舊書·職官志</span>：<span class="date" title="713年">開元元年</span>十二月，改尚書左右僕射為左右丞相。<span class="date" title="請指定為“742年”或“908年”">天寶元年</span>二月，侍中改為左相，中書令改為右相，<span class="date" title="758年">至德三載</span>復舊。<span class="book-name">玄宗紀</span>：<span class="date" title="754年">天寶十三載</span>秋八月，文部侍郎韋見素為武部尚書，同中書門下平章事，代陳希烈。</small><br/>
　　鳳曆軒轅紀，龍飛四十春。八荒開壽域，一氣轉洪鈞。<br/><small about="#mwt389" typeof="mw:Transclusion">從朝宁昇平敘起。　歲正紀曆，已四十餘春。御世久，故八荒同壽。春和至，故一氣鈞陶。張綖謂歲初所作，是也。<br/>　<span class="book-name">左傳</span>：郯子曰：「我高祖少皞，摯之立也，鳳鳥適至，故紀於鳥，為鳥師而鳥名。鳳鳥氏，曆正也。」注：少皞，黄帝子。鳳鳥知天時，故以名曆正之官。<span class="book-name">史記注</span>：黄帝居軒轅之丘，因以為號。北齊<span class="book-name">享廟歌</span>：龍圖革命。鳳曆歸昌。<br/>　後漢李固疏：陛下撥亂龍飛，初登大位。　時玄宗在位四十二年，曰四十春，舉成數也。<br/>　八荒，注見前。　<span class="book-name">前漢·王吉傳</span>：驅一世之民，躋之仁壽之域。<br/>　一氣，見二卷。　張華詩：洪鈞陶萬類。</small><br/>
　　霖雨思賢佐，丹青憶舊<small about="#mwt390" typeof="mw:Transclusion">樊作舊，一作老，一作直</small>臣。應圖求駿馬，驚代<small about="#mwt391" typeof="mw:Transclusion">今當作世</small>得騏驎<small about="#mwt392" typeof="mw:Transclusion">一作麒麟</small>。沙汰江河<small about="#mwt393" typeof="mw:Transclusion"><span class="book-name">英華</span>作湖</small>濁，調和鼎鼐新。韋賢初相<small about="#mwt394" typeof="mw:Transclusion">去聲</small>漢，范叔已歸秦。盛業今如此，傳經固絕倫。豫樟深出地，滄海闊無津。<br/><small about="#mwt395" typeof="mw:Transclusion">此敘其入相之事。　帝思良佐，而韋以舊臣登用。駿馬騏驎，比其克勝大任也。沙汰，舊相已罷。調和，新參初拜。盛業，承范。傳經，承韋。深出地，謂學有根柢。闊無津，謂度之汪洋。<br/>　<span class="book-name">唐書</span>：時雨潦六旬，上嫌宰相非人。楊國忠舉見素入白，帝以相王府屬，有舊恩，遂用之。所謂思賢佐，憶舊臣也。原注以老臣為相公之先人，誤矣。　<span class="book-name">書·説命</span>：若大旱，用汝作霖雨。　<span class="book-name">黄瓊傳</span>：賢佐為力。<br/>　<span class="book-name">鹽鐵論</span>：公卿者神，化之丹青。　<span class="book-name">前漢·張安世傳</span>：朝無舊臣，白用安世。<span class="book-name">疏廣傳</span>：聖主所以惠養老臣。<br/>　曹植<span class="book-name">獻文帝馬表</span>：臣於先帝世，得大宛紫騂馬一匹，形法應圖。　<span class="book-name">秦國策</span>：吕不韋説陽泉君曰：「君之駿馬盈外廄」。<br/>　<span class="book-name">梅福傳</span>：欲以三代之法，取當世之士，猶以伯樂之圖，求騏驎於市。<br/>　<span class="book-name">蜀志</span>：周毖為吏部尚書，與許靖共議進退天下之士，沙汰穢濁，顯拔幽滯。<span class="book-name">法言</span>：江河以滌之。時左相陳希烈以太子太師罷政事，故曰「沙汰江河濁」。<br/>　<span class="book-name">莊子</span>：陰陽調和。<span class="book-name">漢官儀</span>：三公助鼎和味。<span class="book-name">楚國策</span>：夕調乎鼎鼐。<br/>　<span class="book-name">漢·韋賢傳</span>：<span class="date" title="前71年">本始三年</span>，代蔡義為丞相，封扶陽侯。<br/>　<span class="book-name">史記</span>：范雎，字叔，王稽載入秦，昭王拜為客卿，封應侯。姜宸英曰：<span class="name">豕韋</span>與<span class="name">范</span>同出，故用范叔作對。錢箋：謂望見素去楊國忠，一如范叔之去穰侯，此曲說也。<br/>　盧僎詩：盛業繼前修。<br/>　韋賢兼通<span class="book-name">禮</span>、<span class="book-name">尚書</span>，少子玄成復以明經仕至丞相，故鄒魯諺曰「遺子黄金滿籯，不如一經」。　<span class="book-name">匡衡傳</span>：材智有餘，經學絕倫。<br/>　<span class="book-name">高士傳</span>：豫章之木，生於高山。<span class="book-name">史記注</span>：豫章，二木名，生七年乃可分别。<br/>　<span class="book-name">抱朴子</span>：滄海之滉漾。</small><br/>
　　北斗司喉舌，東方領搢<small about="#mwt396" typeof="mw:Transclusion">一作縉</small>紳。持衡留藻鑑，聽履上<small about="#mwt397" typeof="mw:Transclusion">上聲</small>星辰。獨步才超古，餘波德照鄰<small about="#mwt398" typeof="mw:Transclusion">一云餘陰照北鄰</small>。聰明過<small about="#mwt399" typeof="mw:Transclusion">平聲</small>管輅，尺牘倒陳遵。豈是池中物，由來席上珍。廟堂知至理，風俗盡還淳。<br/><small about="#mwt400" typeof="mw:Transclusion">此記其平時品望。向為尚書，故云北斗。又兼兵部，故云東方。持衡，吏部典選也。聽履，尚書登殿也。獨步，謂才藝出人。照鄰，謂韋杜世交。過管，謂精於天文。倒陳，謂工於書翰。下言乘時居位，能正君而善俗。<br/><span class="book-name">後漢·李固傳</span>：北斗為天之喉舌，尚書亦為陛下喉舌。<br/><span class="book-name">書·康王之誥</span>：畢公率東方諸侯，入應門右。<span class="book-name">顧命</span>注：司馬第四，畢公領之。　<span class="book-name">郊祀志</span>：搢紳者弗道。顏注：縉，本作搢，插笏於大帶與革之間耳，非插於大帶也。或作薦縉者，亦謂薦笏於紳帶之間耳。時見素以兵部尚書為相，率百官，故曰「東方領搢紳」也。<br/>　<span class="book-name">晉書</span>：<span class="date" title="283年">太康四年</span>，制曰：藻鏡銓衡。<span class="book-name">唐書</span>：<span class="date" title="746年">天寶五載</span>，見素為吏部侍郎，銓敘平允，人士稱之。<br/>　<span class="book-name">漢·鄭崇傳</span>：哀帝時，為尚書僕射，每見曵革履。上笑曰：「我識鄭尚書履聲」。　天子像帝座，故云上星辰。<br/>魏文帝<span class="book-name">與吴質書</span>：王仲宣獨步於漢南。<br/>　<span class="book-name">書</span>：餘波入於流沙。<span class="book-name">左傳</span>：波及晉國者，君之餘也。　<span class="book-name">論語</span>：德必有鄰。傅亮<span class="book-name">修張良廟教</span>：道亞黄中，照鄰庶幾。<br/>　<span class="book-name">魏志</span>：管輅喜仰視星辰，能明天文地理變化之數，人號神童，又自言天與我才明。錢箋：<span class="book-name">唐書</span>：肅宗改元至德，十月，有星犯昴，見素言於肅宗曰：「祿山將死矣。」帝曰：」日月可知乎。」見素曰：「福應在德，禍應在刑，昴金忌火，行當火位，昴之昏中，乃其時也。明年正月丙寅，祿山其殪乎。」帝曰：「賊何等死。」見素曰：「五行，子者視妻所生，昴死以丙申。金，木之妃也。木，火之母也。丙火為金，子申亦金也，二金本同末異，還以相克。賊殆為子與首亂者更相屠戮乎。」已而皆驗。<br/>　<span class="book-name">前漢·陳遵傳</span>：善書，與人尺牘，主者藏弆以為榮。　倒，壓倒也。<br/>　<span class="book-name">吴·周瑜傳</span>、<span class="book-name">晉·劉元海傳</span>並云：蛟龍得雲雨，終非池中物。<br/>　<span class="book-name">記·儒行</span>：儒有席上之珍以待聘。<br/><span class="book-name">前漢書贊</span>：議事於廟堂之上。　<span class="book-name">列子</span>：均天下之至理。<br/>東方朔論：美風俗。<span class="book-name">何氏語林</span>：阮孝緒歎明賓山曰：「此言足使還淳返樸，激薄停澆矣。」</small><br/>
　　才傑俱登用，愚蒙但隱淪。長<small about="#mwt402" typeof="mw:Transclusion">丁丈切</small>卿多病久，子夏索居頻<small about="#mwt403" typeof="mw:Transclusion">黄作貧</small>。回首驅流俗，生涯似衆人。巫咸不可問，鄒魯莫容身。感激時將晚，蒼茫興<small about="#mwt404" typeof="mw:Transclusion">去聲</small>有神。為<small about="#mwt405" typeof="mw:Transclusion">去聲</small>公<small about="#mwt406" typeof="mw:Transclusion"><span class="book-name">英華</span>作君</small>歌此曲，涕淚在衣巾。<br/><small about="#mwt407" typeof="mw:Transclusion">末乃自敘困窮而有望於韋相也。　登用承上，隱淪起下。多病索居，寥落已甚，且驅逐生涯，資身無策，至此則天意難問，而吾道莫容矣，故不禁感懷賦詩，而聲淚交流。此條一步敲緊一步，乃陳情之最悲切者。　張綖曰：公雖時邁，急於求進，然必吾道契合者，然後望其汲引，故獨與韋公歌此曲。　此章四句起，下三段各十二句。<br/>　沈約詩：吏部信才傑。　<span class="book-name">書</span>：疇咨若時登庸。注：庸，用也。<br/>　<span class="book-name">楊惲傳</span>：足下哀其愚蒙。<br/>　<span class="book-name">西京雜記</span>：相如素有消渴疾。<br/>　<span class="book-name">檀弓</span>：子夏曰：「吾離羣而索居久矣。」<br/>　王粲詩：回首望長安。　<span class="book-name">晉書</span>：謝尚脱略細故，不為流俗之事。<br/><span class="book-name">列子</span>：鄭有神巫自齊來，曰<span class="name">季咸</span>知人生死存亡，禍福壽夭，期以歲月。<br/>　<span class="book-name">莊子</span>：孔子再逐於魯，削跡於衞，窮於齊，厄於陳蔡，不容身於天下。<br/>　<span class="book-name">杜臆</span>：「蒼茫興有神」起下「歌此曲」，而此曲即所上韋相詩。蒼茫，意興勃發之貌。<br/>　庾信詩：君能歌此曲。<br/>　曹植詩：歔欷涕霑巾。巾，以拭淚者。</small><br/>
　　<span id="sha_yuan_xing-n766" about="#mwt408" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#sha_yuan_xing-n766" class="mw-selflink-fragment">沙苑行</a></span><br/><small about="#mwt409" typeof="mw:Transclusion">盧注：唐有四十八監以牧馬，設苑總監。<span class="date" title="754年">天寶十三載</span>：以安祿山知總事，公作<span class="book-name">沙苑行</span>以諷之。　<span class="book-name">水經注</span>：洛水東經沙阜北，俗名沙苑。<span class="book-name">元和郡縣志</span>：沙苑，在同州馮翊縣南十二里，東西八十里，南北三十里，其處宜六畜，置沙苑監。<span class="book-name">寰宇記</span>：沙苑，古城在朝邑縣南十七里。</small><br/>
　　君不見，左輔白沙如白水，<small about="#mwt411" typeof="mw:Transclusion">一作白如水</small>繚以周牆百餘里。龍媒昔是渥洼生，汗血今稱獻於此。苑中騋牝三千匹，豐草青青寒不死。食<small about="#mwt412" typeof="mw:Transclusion">音嗣</small>之豪健西域無<small about="#mwt413" typeof="mw:Transclusion">一云勝西域</small>，每歲攻<small about="#mwt414" typeof="mw:Transclusion">一作收，一作牧</small>駒冠<small about="#mwt415" typeof="mw:Transclusion">去聲</small>邊鄙。<br/><small about="#mwt416" typeof="mw:Transclusion">首敘苑中水草，見良馬所由產。<br/>　夢弼曰：<span class="book-name">漢書</span>：京兆尹、左馮翊、右扶風，謂之三輔。同州，漢屬馮翊郡，故曰左輔。又曰：白沙，即沙苑也。同州西北有白水縣，以水白故名，其境東南，谷多白土，自沙苑至白水，有百餘里。鶴曰：西魏文帝<span class="date" title="537年">大統三年</span>，周太祖為相國，與高歡戰於沙苑，以其戰處宜六畜，因置沙苑。<br/>　<span class="book-name">西都賦</span>：西郊則有上囿禁苑，繚以周牆四百餘里。<br/>　<span class="book-name">漢·禮樂志</span>：天馬徠，龍之媒。　<span class="book-name">武帝紀</span>：<span class="date" title="前113年">元鼎四年</span>秋，馬生渥洼水中，作<span class="book-name">寶鼎</span>、<span class="book-name">天馬</span>之歌。<br/>　<span class="book-name">神異經</span>：西域大宛馬，日行千里，至日中汗血。<br/>　<span class="book-name">詩</span>：騋牝三千。説文：馬七尺為騋。　馬匹，見前短衣匹馬注。又據<span class="book-name">風俗通</span>，或云：馬夜行目明，照前四丈，故曰一匹。或云<span class="book-name">春秋</span>左氏説：諸侯相贈，乘馬束帛，帛為匹，與馬相匹耳。又布帛四丈為匹。<span class="book-name">六書正譌</span>云：馬影四丈，亦借用為匹。三説紛紛，不如<span class="book-name">文心雕龍</span>為當。<br/>　<span class="book-name">詩</span>：茀厥豐草。　古詩：青青河畔草。<br/>　攻駒，注别見。　<span class="book-name">左傳</span>：邊鄙不聳。</small><br/>
　　王有虎臣司苑門，入門天廄皆雲屯<small about="#mwt417" typeof="mw:Transclusion">徒昆切</small>。驌驦一骨獨當御，春秋二時歸<small about="#mwt418" typeof="mw:Transclusion">一作朝</small>至尊。内外馬數將盈億<small about="#mwt419" typeof="mw:Transclusion">一作至尊内外馬盈億</small>，伏櫪在坰空大存。逸羣絕足信殊傑，倜<small about="#mwt421" typeof="mw:Transclusion">它歷切</small>儻<small about="#mwt422" typeof="mw:Transclusion">它朗切</small>權奇難具論<small about="#mwt423" typeof="mw:Transclusion">平聲</small>。<br/>
　　<small about="#mwt424" typeof="mw:Transclusion">　次從廄中多馬，形驌驦之特異。<br/>　<span class="book-name">詩</span>：矯矯虎臣。　<span class="book-name">西都賦</span>：控飛廉，入苑門。<br/>　<span class="book-name">劉表傳</span>：雲屯冀馬。<br/><span class="book-name">左傳</span>：唐成公如楚，有兩驌驦焉。馬融疏：肅霜，雁也，其羽如練，高首修頸，馬似之故名。　江淹詩序：楚謠、漢風，既非一骨。<span class="book-name">相馬經</span>：良馬可以筋骨相也。　<span class="book-name">西京賦</span>：奉命當御。<br/>　趙曰：虎臣所掌之馬雖多，其中唯驌驦一種，骨相堪充御用，故每年春秋兩次進之。　蔡邕<span class="book-name">獨斷</span>：天子至尊。<br/>　朱注：<span class="book-name">唐書</span>：<span class="sectional" title="舊唐書·卷四十四·志二十四·職官三">尚乘局，掌内外閑廄之馬，總十二閑，凡外牧歲進良馬，印以三花飛鳳之字</span>。　鶴曰：<span class="name">王毛仲</span>初監馬二十四萬，後至四十三萬。此云「盈億」，概舉大數也。<br/>魏武詩：老驥伏櫪，志在千里。　<span class="book-name">詩</span>：駉駉牝馬，在坰之野。　趙曰：「空大存」，言櫪中坰外，其數空存，不如苑馬之神駿也。<br/>　曹毗<span class="book-name">馳馬射賦</span>：何逸羣之奇駿。　魏文帝<span class="book-name">與孫權馬書</span>：中國雖饒馬，其知名絕足，亦時有之耳。<br/>　<span class="book-name">漢·禮樂志</span>：志倜儻，精權奇。倜儻，卓異也。</small><br/>
　　纍纍磓<small about="#mwt425" typeof="mw:Transclusion">都回切</small>阜藏奔突，往往坡陀縱超越。角壯翻騰<small about="#mwt426" typeof="mw:Transclusion"><span class="book-name">英華</span>作騰，一作同</small>麋鹿遊，浮深簸蕩黿鼉窟。<br/><small about="#mwt427" typeof="mw:Transclusion">此極狀在苑飛揚之態。　夢弼曰：磓阜，苑中山塢，可以藏馬之奔突。坡陀，苑中沙汀，可以縱馬之超越。　角壯猛而翻騰，能與麋鹿同遊。浮深淵而簸蕩，直探黿鼉之窟。<br/><span class="book-name">前漢·石顯傳</span>：印何纍纍。潘岳<span class="book-name">懷舊賦</span>：墳纍纍以接隴。<span class="book-name">頭陀寺碑</span>：溝池湘漢，堆阜衡霍。梁武帝詩：黄落散堆阜。<span class="book-name">西京賦</span>：窮虎奔突。<br/>　<span class="book-name">前漢·吴王傳</span>：往往而有。　相如<span class="book-name">子虚賦</span>：罷池坡陀，下屬江河。又<span class="book-name">哀二世賦</span>：登坡陀之長阪。<span class="book-name">匡謬正俗</span>：坡陀者，猶言靡迤。　盧思道詩：寥廓鸞山右，超越鳳洲西。<br/>　<span class="book-name">赭白馬賦</span>：紛馳迥場，角壯永埒。　桓譚<span class="book-name">新論·任均篇</span>：龍蛇有翻騰之質，故能乘雲依霧。　曇瑗詩：麋鹿自騰倚。<span class="book-name">南都賦</span>：馬鹿超而龍驤。<br/>　<span class="book-name">海賦</span>：戲廣浮深。　<span class="book-name">河東賦</span>：簸丘蕩巒。　<span class="book-name">後漢書</span>：龐德公曰：「鴻雁巢於高林，暮而得所棲。黿鼉穴於深淵，夕而得所宿。」</small><br/>
　　泉<small about="#mwt428" typeof="mw:Transclusion">唐諱淵，故改泉，一作海，非</small>出巨魚長比人，丹砂作尾黄金鱗。豈知異物同精氣，雖未成龍亦有神。<br/><small about="#mwt429" typeof="mw:Transclusion">末段借魚形馬，與上龍媒相應。　<span class="book-name">杜臆</span>：泉出巨魚，感龍精氣，亦成神物，而馬之簸蕩其中者可知已。　趙次公曰：龍或魚所化，或馬所為，故異物而同精氣。　此章前二段各八句，後二段各四句。<br/>　朱注：公<span class="book-name">留花門</span>詩云：「沙苑臨清渭，泉香草豐潔」，則泉即沙苑之泉也。　<span class="book-name">前漢·眭弘傳</span>：海效鉅魚。京房<span class="book-name">易傳</span>：海出巨魚，邪人進，賢人疏。<br/>　賈誼<span class="book-name">鵩鳥賦</span>：化為異物。　<span class="book-name">易</span>：精氣為物。<br/>　<span class="book-name">西京賦</span>：海鱗變而成龍。</small><br/>
　　<small about="#mwt430" typeof="mw:Transclusion">王嗣奭曰：此詩首言沙苑之寬闊，繼言養馬之繁盛，而苑中磓阜可藏奔突，陂陁可縱超越，此皆紀實事。至角壯以下，變幻神奇，不可方物矣。<br/>　盧元昌曰：自祿山知總監事，選健馬堪戰者驅歸范陽，得以助其叛勢。篇中曰「王有虎臣司苑門」，以見不須祿山也。曰「春秋二時歸至尊」，以見非祿山所得私畜也。篇末巨魚，正指祿山，是時尾大已見，巨魚雖不成龍，而砂尾金鱗，似有神彩，患豬龍之僭擬真龍也。<span class="book-name">靈湫</span>詩云：「復歸虚無底，化作長黄虬」，兩篇結語，皆有寓意。</small><br/>
　　<span id="qiao_ling_shi_san_shi_yun_yin_cheng_xian_nei_zhu_guan-n770" about="#mwt431" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#qiao_ling_shi_san_shi_yun_yin_cheng_xian_nei_zhu_guan-n770" class="mw-selflink-fragment">橋陵詩三十韻因呈縣内諸官</a></span><br/><small about="#mwt432" typeof="mw:Transclusion">鶴注：詩云「廨宇客秋螢」，又云「荒歲兒女瘦」，當是<span class="date" title="754年">天寶十三載</span>，物價暴貴，人多乏食時，往見諸官而作。又，篇内不言祿山之事，知非十四載所作矣。　師氏曰：天子之陵曰山陵，取高大之意。<span class="book-name">舊唐書</span>：<span class="date" title="716年">開元四年</span>十月，葬睿宗於橋陵。奉先縣，本同州蒲城縣，以管橋陵，改屬京兆府，仍改為奉先。<span class="date" title="729年">開元十七年</span>，制：官員同赤縣。<span class="book-name">新書</span>：橋陵在奉先縣西北三十里豐山。</small><br/>
　　先帝昔晏駕，兹山朝<small about="#mwt434" typeof="mw:Transclusion">音潮</small>百靈。崇岡擁象設，沃野開天庭。即事壯重<small about="#mwt435" typeof="mw:Transclusion">平聲</small>險，論<small about="#mwt436" typeof="mw:Transclusion">平聲</small>功超五丁。坡陀因<small about="#mwt437" typeof="mw:Transclusion">一作用</small>厚地<small about="#mwt438" typeof="mw:Transclusion">一作力</small>，卻略羅峻屏。<br/><small about="#mwt439" typeof="mw:Transclusion">前四段，歷敘橋陵始末。首記山陵之闊大也。　百靈，言諸神拱護。象設，石馬之類。天庭，壇宇之高。即事，起陵之事。五丁，開鑿之功。陂陀，言山勢迢遞。却略，狀山背後擁。<br/>　<span class="book-name">蕭望之傳</span>：先帝聖德。　<span class="book-name">漢書</span>：宫車晏駕。注：王者初崩，臣子之心猶謂宫車晚出。<br/>宋之問詩：兹山棲靈異。　<span class="book-name">東都賦</span>：禮神祇，懷百靈。<br/>　嵇康賦：記峻嶽之崇岡。　<span class="book-name">招魂</span>：象設君室，靜閒安些。注：象，法也，言為君造設屋宇，法象舊廬。<br/>　<span class="book-name">國策</span>：蘇秦説惠王曰：「秦地沃野千里」。　揚雄<span class="book-name">甘泉賦</span>：開天庭兮回羣神。<br/>陶潛詩：即事多所欣。　<span class="book-name">易</span>：習坎，重險也。<span class="book-name">天台賦</span>：履重險而踰阪。<br/>　<span class="book-name">史記·甘茂傳</span>：樂羊返而論功。　<span class="book-name">華陽國志</span>：蜀有五丁力士，能移山，舉萬鈞，每一王死，輒為立大石，長三丈，重千鈞，為墓志。<br/>　坡陀：注見上章。　<span class="book-name">東京賦</span>：豈徒跼高天蹐厚地而已哉。<br/>　古樂府：却略再拜跪。</small><br/>
　　雲闕虛冉冉，松風肅泠泠。石門霜露<small about="#mwt440" typeof="mw:Transclusion">一作霧</small>白，玉殿莓苔青。宫女晚<small about="#mwt441" typeof="mw:Transclusion">一作曉</small>知曙，祠官<small about="#mwt442" typeof="mw:Transclusion">一作臣</small>朝見星。空梁簇畫戟，陰井敲銅瓶。<br/><small about="#mwt443" typeof="mw:Transclusion">此記寢殿，而及守陵之事。　雲闕凌虚，言高大也。松風肅然，言陰寒也。石門泠，故霜露常凝。玉殿空，故莓苔常綠。祠官早入，故梁間簇戟。宫女奉盥，故銅瓶汲井。<br/>　<span class="book-name">漢·祭祀志</span>：雲氣成宫闕。　陶潛詩：冉冉星氣流。<br/>　顏延之詩：松風遵路急。　<span class="book-name">離騷</span>：下泠泠而來風。<br/><span class="book-name">山海經</span>：積石之山，其下有石門。此石門指墓門言。<span class="book-name">記</span>：霜露既降，君子履之，必有悽愴之心。<br/>　曹植詩：歡坐玉殿。　孫綽賦：踐莓苔之滑石。<br/>　後漢郎顗疏：簡出宫女。<br/>　<span class="book-name">前漢·郊祀志</span>：祠官各以歲時祠如故。　江斅<span class="book-name">讓婚表</span>：夕不見晚魄，朝不見曙星。謝靈運詩：曉聞夕飆急，晚見朝日暾。此詩「晚知曙」「朝見星」所自出。<br/>　薛道衡詩：空梁落燕泥。<br/>　庾丹詩：銅瓶素絲綆。</small><br/>
　　中使<small about="#mwt444" typeof="mw:Transclusion">去聲</small>日相繼<small about="#mwt445" typeof="mw:Transclusion">從<span class="book-name">正異</span>作日相繼，一作日夜繼，一作日繼夜</small>，惟王心不寧。豈徒恤備享，尚謂求無形。孝理敦國政，神凝推道經。瑞芝產廟柱，好鳥鳴<small about="#mwt446" typeof="mw:Transclusion">一作巢，一作宿</small>巖扃。<br/><small about="#mwt447" typeof="mw:Transclusion">此記聖孝，而及感應之符。　遣使守陵，而君心未安，蓋不徒備享為儀，直欲視於無形矣。敦國政，開元致治也。推道經，御注<span class="book-name">老子</span>也。瑞芝好鳥，言陵上正祥。<br/>　朱注：<span class="book-name">舊書</span>：<span class="date" title="751年">天寶十載</span>正月，太廟置内官，供灑掃諸陵廟。　<span class="book-name">晉·武帝紀</span>：中使相繼，奉問起居。<br/>　<span class="book-name">詩</span>：王心載寧。<br/>　<span class="book-name">記</span>：備物之享。　<span class="book-name">唐六典</span>：凡朔望、元正、冬至、寒食，皆修享於諸陵，若橋陵，則日獻羞焉。<br/><span class="book-name">曲禮</span>：視於無形，聽於無聲。<br/>　沈炯<span class="book-name">陳情表</span>：刑於四海，弘此孝理。　<span class="book-name">孟子</span>：行乎國政。<br/>　<span class="book-name">莊子</span>：其神凝。　<span class="book-name">舊書</span>：<span class="date" title="755年">天寶十四載</span>，頒<span class="book-name">御註老子道德經</span>并<span class="book-name">義疏</span>於天下。<br/>　<span class="book-name">杜詩博議</span>：<span class="book-name">舊唐書</span>：<span class="date" title="748年">天寶七載</span>三月，大同殿柱產玉芝，八載六月，又產玉芝。此云「產廟柱」，蓋橋陵亦有之也。<br/>　曹植詩：好鳥鳴高枝。宋之問詩：待月詠巖扃。</small><br/>
　　高嶽前嵂<small about="#mwt448" typeof="mw:Transclusion">音律</small>崒<small about="#mwt449" typeof="mw:Transclusion">音萃</small>，洪河左瀅<small about="#mwt450" typeof="mw:Transclusion">胡坰切</small>濴<small about="#mwt451" typeof="mw:Transclusion">烏營切，一作瀠</small>。金城蓄峻趾，沙苑交迴汀。永與奧區固，川原紛眇冥。居然赤縣立，臺榭爭岧亭。<br/><small about="#mwt452" typeof="mw:Transclusion">此記山川形勝，而并敘改縣之由。拱嶽帶河，抱城環苑，見此陵為王氣所鍾。永與二句，申言地脉之悠長。居然二句，稱其規模之弘遠。　嵂崒，聳峙貌。瀅瀠，迴旋貌。眇冥，謂川流卑伏。岧亭，謂臺形高秀。下四乃隔句對法。<br/>　高嶽，指華山。<span class="book-name">詩</span>：崧高維嶽。　<span class="book-name">子虚賦</span>：隆崇嵂崒。<br/>　<span class="book-name">西都賦</span>：帶以洪河涇渭之川。<span class="book-name">水經注</span>：河水又南，經蒲城東。闞駰曰：蒲城在西北。　<span class="book-name">江賦</span>：漩澴滎瀯。<br/>　錢箋：<span class="book-name">寰宇記</span>：秦孝公元年築長城，簡公二年塹洛，故云自鄭濱洛，今沙苑長城是也。<span class="book-name">三秦記</span>云：在蒲城東五十里，秦築長城，即是塹洛也。賈誼云：「關中之固，金城千里」，指長城也。舊注引京兆始平之金城，非是。<span class="book-name">魏都賦</span>：藐藐標危，亭亭峻趾。注：趾，基也。<br/>　沙苑，注見前。　陳子昂詩：被宴坐迴汀。<br/>　<span class="book-name">西都賦</span>：防禦之阻，則天地之奧區焉。<br/>　曇瑗詩：川原多舊跡。<br/>　張翰詩：能否居然别。<br/>　<span class="book-name">韓詩外傳</span>：臺榭不如丘山。　江淹詩：岧亭南樓期。</small><br/>
　　官屬果稱<small about="#mwt453" typeof="mw:Transclusion">去聲</small>是，聲華真<small about="#mwt454" typeof="mw:Transclusion">一作宜</small>可聽<small about="#mwt455" typeof="mw:Transclusion">平聲</small>。王劉美竹潤，裴李春蘭馨。鄭氏才振古，啖侯筆不停。遣詞必中<small about="#mwt456" typeof="mw:Transclusion">去聲</small>律，利物常發硎。綺繡相展轉，琳瑯愈<small about="#mwt457" typeof="mw:Transclusion">一作逾</small>青熒。側聞魯恭化，秉德崔瑗銘。太史候鳧影，王喬隨鶴翎。<br/><small about="#mwt458" typeof="mw:Transclusion">此贊美縣内諸公。　王劉六人，皆稱職而有聲者。遣詞四句，稱其文章，側聞四句，敘其政事。<br/>　漢宣帝詔：二千石各察官屬。此指縣内諸官。　稱是，稱職也。<span class="book-name">梁孝王傳</span>：他財物稱是。<br/>劉峻書：聲華無寂。<br/>　<span class="book-name">吴志</span>：虞翻以所注<span class="book-name">易</span>示孔融，答書曰：「延陵之知樂，吾子之治<span class="book-name">易</span>，乃知江南之美者，非徒會稽之竹箭。」<br/>　<span class="book-name">楚辭</span>：春蘭兮秋鞠。阮籍詩：二子贈嘉詩，馥如幽蘭馨。<br/>　吴陸景書：高風振古。<br/>　朱注：啖侯，疑即啖助。<span class="book-name">唐書</span>：啖助，字叔佐，趙州人。淹該經術，善為<span class="book-name">春秋</span>之三家短長，號<span class="book-name">集傳</span>。　<span class="book-name">鸚鵡賦序</span>：筆不停綴。<br/>　<span class="book-name">文賦序</span>：夫其放言遣詞，良多變矣。　王褒<span class="book-name">四子講德論</span>：轉運中律。<br/>莊子：刀刃若新發於硎。<br/>　<span class="book-name">淮南子</span>：養之以芻豢，衣之以綺繡。　<span class="book-name">詩</span>：輾轉反側。<br/>　<span class="book-name">抱朴子</span>：琳瑯墮於筆端。<span class="book-name">西都賦</span>：琳珉青熒。顏師古註：色青而有光熒也。<br/>　司馬遷書：側聞長者之風。　<span class="book-name">後漢書</span>：魯恭為中牟令，專以德化為理，不任刑罰。<br/>　<span class="book-name">楚辭</span>：秉德無私。漢文帝詔：秉德以陪朕。<span class="book-name">後漢書</span>：崔瑗舉茂才，為汲令，作座右銘。<br/>　<span class="comment" title="後漢書·卷八十二上·方術列傳第七十二上：王喬者，河東人也。顯宗世，為葉令。喬有神術，每月朔望，常自縣詣臺朝。帝怪其來數，而不見車騎，密令太史伺望之。言其臨至，輒有雙鳧從東南飛來。于是候鳧至，舉羅張之，但得一只舄焉。">鳧影</span>，見<span class="book-name">九日楊奉先</span>詩。<br/>　<span class="book-name">列仙傳</span>：王子喬，周靈王太子晉也，七月七日，乘白鶴於緱氏山頭，舉手謝時人，數日而去。</small><br/>
　　朝<small about="#mwt461" typeof="mw:Transclusion">音潮</small>儀限霄漢，客思<small about="#mwt462" typeof="mw:Transclusion">去聲</small>迴林坰。轗軻辭下杜，飄颻凌<small about="#mwt463" typeof="mw:Transclusion">一作陵</small>濁涇。諸生舊短<small about="#mwt464" typeof="mw:Transclusion">一作裋</small>褐，旅泛一浮萍。荒歲兒女瘦，暮途涕泗零，主人念老馬，廨署<small about="#mwt465" typeof="mw:Transclusion">一作宇</small>容<small about="#mwt466" typeof="mw:Transclusion">或作寄，一作客</small>秋螢。流寓理豈愜，窮愁醉不<small about="#mwt467" typeof="mw:Transclusion">一作未</small>醒。何當擺俗累，浩蕩乘滄溟。<br/><small about="#mwt468" typeof="mw:Transclusion">末敘客況凄凉也。　公未受官，故有朝儀二句。來自長安，故有下杜二句。諸生四句，飄零窮老之感。主人四句，秋日旅居之事。末乃不得志而思遯迹矣。　此章前四段各八句，後二段各十四句。<br/>　<span class="book-name">漢書</span>：叔孫通起朝儀。　謝靈運詩：結念屬霄漢。<br/>　宋武帝詩：客思空已繁。　謝靈運詩：相送越林坰。<br/>　<span class="book-name">長安志</span>：下杜城，在長安縣南一十五里，其城周三里。<span class="book-name">漢·宣帝紀</span>：尤樂杜鄠之間，率常在下杜。應劭曰：下杜城，故杜陵之下，聚落也。<br/>　曹植詩：羅衣何飄颻。　鶴曰：涇水本濁，而後人襲舛，多以為涇清。<span class="book-name">詩</span>云「涇以渭濁」，猶謂涇以渭而見其濁也。涇水在長安之北，公自杜陵往奉先，故渡此水。<br/>　任昉表：臣本自諸生，家承素業。<br/>　傅玄歌：浮萍本無根，非水將何依。<br/>　荒歲，謂<span class="date" title="754年">天寶十三載</span>，秋霖，關中大饑。　陶潛詩：固為兒女憂。<br/>　漢主父偃曰：日暮途遠。<span class="book-name">詩</span>：涕泗滂沱。<span class="book-name">説文</span>：自鼻曰涕，自目曰泗。<br/>　主人，指奉先令。　<span class="book-name">韓詩外傳</span>：田子方出，見老馬於道，喟然歎曰：「少盡其力，老棄其身，仁者不為也。」束帛贖之。<br/>　左思<span class="book-name">吴都賦</span>：廨署棋布。　江淹<span class="book-name">畫扇賦</span>：秋螢兮初飛。<br/>　謝靈運<span class="book-name">擬王粲詩序</span>：家本秦川貴公子，遭亂流寓，自傷情多也。　謝靈運詩：意愜理無違。<br/>　<span class="book-name">史記</span>：虞卿非窮愁，不能著書以自見於後世。<br/>　凌敬詩：心灰俗累忘。<br/>　<span class="book-name">楚辭</span>：志浩蕩而傷懷。　謝朓牋：滄溟未運，波臣自蕩。注：滄溟，海也。</small><br/>
　　<small about="#mwt469" typeof="mw:Transclusion">胡夏客曰：此詩前半篇，但詠橋陵，略不及諸官，後但詠諸官，略不及橋陵，結則陵與官皆不及，但自作感慨，此少陵自成章法也。<br/>　王洙<span class="book-name">談錄</span>云：唐鄭顥自言夢為詩十許韻，有云「石門霜露白，玉殿蕪苔青」，意甚惡之，後遇宣宗山陵，因復緝成。此杜公<span class="book-name">橋陵</span>詩也，顥以為園陵之祥，不亦可鄙乎。</small><br/>
　　<span id="song_cai_xi_lu-n776" about="#mwt470" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#song_cai_xi_lu-n776" class="mw-selflink-fragment">送蔡希魯<small about="#mwt471" typeof="mw:Transclusion">一作曾</small>都尉還隴右因寄高三十五書記</a></span><small about="#mwt472" typeof="mw:Transclusion">原注：時哥舒入奏，勒蔡子先歸。<br/>　朱注：<span class="book-name">通鑑</span>：<span class="date" title="755年">天寶十四載</span>春，哥舒入朝，道得風疾，遂留京師，故蔡都尉先歸而公送之。若十一載入朝，乃在冬日，與「春城赴上都不合」。夢弼之説非是。　<span class="book-name">唐書</span>：諸府折衝都尉各一人，左右果毅都尉各一人。每歲季冬，折衝都尉率五校之屬，以教其軍陣戰鬭之法。</small><br/>
　　蔡子勇成癖，彎弓西射<small about="#mwt474" typeof="mw:Transclusion">音石</small>胡。健<small about="#mwt475" typeof="mw:Transclusion">一作男</small>兒寧鬭死，壯士恥為儒。官是先鋒得，才緣挑<small about="#mwt476" typeof="mw:Transclusion">徒了切</small>戰須。身輕一鳥過，槍急萬人呼。<br/><small about="#mwt477" typeof="mw:Transclusion">從蔡敘起，言其志雄氣猛。　寧鬭死，時方右武。恥為儒，世漸輕文。一鳥過，見其勢疾。萬人呼，畏其鋒銳。<br/>　<span class="book-name">韓詩外傳</span>：彎弓而射之。　漢桓帝時童謠：丈夫何在西擊胡。<br/>　陳琳樂府：邊城多健兒。　曹植詩：名在壯士籍。　希曰：健兒、壯士，乃軍士之名。<span class="date" title="755年">天寶十四載</span>十一月，於京師召募十萬衆，號曰文武健兒。　陳琳樂府：男兒寧當格鬭死。<br/>　先鋒，注見二卷<br/>　<span class="book-name">漢書·項羽傳</span>：願與王挑戰。注：挑戰，擿嬈敵求戰也。<br/>　韋鼎詩：一鳥忽相驚。張景陽詩：忽如鳥過目。<br/>　<span class="sectional" title="唐會要·卷七十二：開元十三年四月二十一日敕。四軍槍稍。左飛騎用綠紛。右飛騎緋紛。左萬騎紅紛。右萬騎碧紛。"><span class="date" title="725年">開元十三年</span>四月敕，四軍槍槊，有緋綠紅碧之辯</span>。<span class="book-name">玄宗實錄</span>：吐蕃寇邊，翰用半段槍，當其鋒擊之。　<span class="book-name">項羽傳</span>：學萬人敵。　杜牧詩：「射鵰都尉萬人敵，黒弰將軍一鳥輕。」本此</small><br/>
　　雲幕隨開府，春城赴<small about="#mwt478" typeof="mw:Transclusion">一作入</small>上都。馬頭金匼<small about="#mwt479" typeof="mw:Transclusion">加答切。一作帢</small>匝，駝背錦糢糊。咫尺雪<small about="#mwt480" typeof="mw:Transclusion">荆作雪，一作雲</small>山路，歸飛青<small about="#mwt481" typeof="mw:Transclusion">一作西</small>海隅。上公猶<small about="#mwt482" typeof="mw:Transclusion">荆作獨</small>寵錫，突將<small about="#mwt483" typeof="mw:Transclusion">去聲</small>且前驅。<br/><small about="#mwt484" typeof="mw:Transclusion">次敘送蔡，記其入朝歸隴。　開府、上公，俱指哥舒翰。寵錫，謂翰尚留。前驅，謂蔡獨往。<br/>　王洙曰：軍中以幕為府。<span class="book-name">西京雜記</span>：成帝設雲幕於甘泉。<br/>　沈約詩：春城麗白日。　鶴曰：古時，國都通稱上都，至<span class="date" title="762年">寶應元年</span>，方以京兆府為上都。班固<span class="book-name">西都賦</span>：作我上都。<br/>　古詩：驄馬金絡頭。　<span class="book-name">西京雜記</span>：羊勝<span class="book-name">屏賦</span>：屏風鞈匝，蔽我君王。鮑照詩：彫屏匼匝組帳紆。江淹<span class="book-name">江上之山賦</span>：黿鼉兮匼匝。<span class="book-name">韻會</span>：匼匝，周繞貌。此言金絡馬頭，其狀密匝也。<br/>　<span class="book-name">唐書</span>：哥舒翰在隴右，每遣使入奏，常乘白橐駝，日馳五百里。　趙曰：駝背蒙以錦帕，故云糢糊。「匼匝」「糢糊」，皆方言。<br/>錢箋：<span class="book-name">寰宇記</span>：姑臧南山，一名雪山，山無冬夏，積雪，屬武威郡。又番和縣南山，一名天山，一名雪山，山闊千餘里，其高稱是。<span class="book-name">元和郡國志</span>：雪山，在瓜州晉昌縣南六十里，積雪夏不消，南連吐谷渾界。<br/>　<span class="book-name">詩</span>：歸飛提提。　青海，注見本卷。<br/>　<span class="book-name">翟方進傳</span>：春秋之義，尊上公謂之宰。<span class="book-name">晉書·職官志</span>：太傅太保，皆為上公。　<span class="book-name">易傳</span>：在師中吉，承天寵也。<br/><span class="book-name">後出師表</span>：突將無前。鶴曰：突將，猶驍將、飛將，謂能馳突，亦突騎之義。<span class="book-name">詩</span>：為王前驅。</small><br/>漢使<small about="#mwt485" typeof="mw:Transclusion">去聲。一作水</small>黄河遠，凉州白麥枯。因君問消息，好在阮元瑜。<br/><small about="#mwt486" typeof="mw:Transclusion">末致寄高之意。　河遠麥枯，邊地秋寒也。高適在此，故欲問其消息。漢使指蔡，元瑜指高。　此章前二段各八句，後段四句收。<br/>　<span class="book-name">荆楚歲時記</span>：漢武帝令張騫使大夏，尋河源。　<span class="book-name">穆天子傳</span>：黄河自積石西南流，又東迴入塞燉煌、酒泉、張掖郡南，與洮河合。今按：唐隴右道，即漢之隴西、張掖、酒泉等郡，黄河之流，經於其地矣。漢水雖出隴西，不應一句中用两水，故當從漢使為是。<br/>　<span class="book-name">唐志</span>：凉州為武威郡。夢弼曰：<span class="book-name">隴西記</span>：諸州深秋，採白麥釀酒。錢箋：陳藏器<span class="book-name">本草</span>：「河渭以西，白麥麵涼，以其春種，關二時之氣也。」顧炎武曰：杜氏<span class="book-name">通典</span>：涼州貢白小麥十石。<br/>　朱注：好在，乃存問之辭。<span class="book-name">通鑑</span>：高力士宣上皇誥曰：「諸將士各好在」。白居易詩：好在李使君。　<span class="book-name">魏志·王粲傳</span>：阮瑀，字元瑜，少受學於蔡邕，太祖以為司空軍謀祭酒、記室，軍國書檄，多陳琳、阮瑀所作。</small><br/>
　　<small about="#mwt488" typeof="mw:Transclusion">歐公<span class="book-name">詩話</span>：陳舍人從易，偶得杜集舊本，文多脱誤。<span class="book-name">送蔡都尉</span>詩「身輕一鳥」，其下脱一字。陳公與數客各用一字補之，或云「疾」，或云「落」，或云「下」，莫能定，後得一善本，乃是「過」字，陳歎服，以為雖一字，諸君亦不能到也。</small><br/>
　　<span id="zui_ge_xing-n779" about="#mwt490" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#zui_ge_xing-n779" class="mw-selflink-fragment">醉歌行</a></span><small about="#mwt489" typeof="mw:Transclusion">原注：别從姪勤落第歸。<br/>　勤，郭本作勸。鶴注：據史，十三載秋八月，上御勤政樓，試四科，制舉人。前此十二載秋七月，詔天下舉人，不得鄉貢，須補國子學生，然後貢舉。詩云「春光淡蕩秦東亭」，當是<span class="date" title="755年">天寶十四載</span>春，在長安作。</small><br/>
　　陸機二十作文賦，汝更少<small about="#mwt491" typeof="mw:Transclusion">去聲</small>年能綴文。總角草書又神速，世上兒子徒紛紛。驊騮作駒已汗血，鷙鳥舉翮連青雲。詞源<small about="#mwt492" typeof="mw:Transclusion">一作賦</small>倒流<small about="#mwt493" typeof="mw:Transclusion">一作傾</small>三峽水，筆陣獨掃千人軍。<br/><small about="#mwt494" typeof="mw:Transclusion">先贊勤才美。　上二稱文章，次二稱書法。驊騮鷙翮，言少負奇氣。倒三峽，謂文勢浩瀚。掃千軍，謂草字縱横。<br/>　臧榮緒<span class="book-name">晉書</span>：陸機少襲父兵，為牙門將軍，年二十而吴滅，退臨舊里，與弟雲勤學。機妙解情理，心識文體，故作<span class="book-name">文賦</span>。<br/>　<span class="book-name">漢書贊</span>：自孔子之後，綴文之士衆矣。<br/>　<span class="book-name">詩</span>：總角丱兮。<span class="book-name">三十國春秋</span>：封秀，總角知名。　後漢張芝好草書，見二卷。趙曰：草書以遲為功，所謂「匆匆不及草書」是也。以速為神，所謂「一筆變化書」是也。<br/>　<span class="book-name">莊子</span>：兒子動不知所為。　鮑照詩：紛紛徒滿目。<br/>　驊騮，周穆王八駿之一。駒，小馬。汗血，見二卷。<br/>　孔融<span class="book-name">薦禰衡表</span>：得凡鳥百，不如得鷙鳥一。<span class="book-name">楚辭</span>：冠青雲之崔嵬。<br/>　<span class="book-name">隋·藝文傳</span>：筆有餘力，詞無竭源。　<span class="book-name">海賦</span>：吹澇則百川倒流。梁元帝<span class="book-name">檄侯景</span>：按劍而叱，江水為之倒流。　<span class="book-name">益州記</span>：明月峽、巫山峽、廣濟峽，謂之三峽。<br/>　<span class="book-name">法書</span>：王羲之<span class="book-name">題衞夫人筆陣圖</span>：紙者陣也，筆者刀槊也，墨者鍪甲也，硯者城池也，本領者將軍也，心意者副將也。</small><br/>
　　只今年<small about="#mwt496" typeof="mw:Transclusion"><span class="book-name">浩然本</span>作生</small>纔十六七，射策君門期第一。舊穿楊葉真自知，暫蹶霜蹄未為失。偶然擢秀非難取，會是排風有毛質。汝身己<small about="#mwt497" typeof="mw:Transclusion">一作即</small>見唾成珠，汝伯何由髮如漆。<br/><small about="#mwt498" typeof="mw:Transclusion">次慰勤下第。　上是敘平日，此乃敘其臨試。穿楊，言命中之技。蹶蹄，應驊騮，惜其不遇也。擢秀，言識拔有時。排風，應鷙鳥，望其終逹也。唾成珠，矢口成章。髮如漆，青年莫返矣。<br/>　姜宸英曰：西漢歲課士，有對策射策。顏師古注：射策者，為難問疑義，書之于策，量其大小，署為甲乙之科，列而置之，不使彰顯，有欲射者，取而擇之，以知優劣。對策者，顯問以經義，令各對之，而觀其文詞定高下也。按：董仲舒以對策為江都相，蕭望之以射策甲科為郎，是矣。後漢劉淑，五府辟，不就。帝令輿詣京師，不得已而對策第一。射策之射，音石，見<span class="book-name">文心雕龍</span>，注詳二十五卷。<br/>　<span class="book-name">戰國策</span>：楚有養由基者，去柳葉百步而射之，百發百中。<br/>　<span class="book-name">聖主得賢臣頌</span>：過都越國，蹶如歷塊。　霜蹄，見前。<br/>　<span class="book-name">晉書·文苑傳</span>：擢秀士林。<br/>　鮑照<span class="book-name">與妹書</span>：浴雨排風，吹澇弄翮。　<span class="book-name">舞鶴賦</span>：烟交霧凝，若無毛質。<br/><span class="book-name">莊子</span>：子見夫唾者乎，噴則大者如珠。趙壹詩：咳唾自成珠。<br/>　<span class="book-name">陳書</span>：張麗華髮長七尺，鬒黒如漆，光澤可鑑。</small><br/>
　　春光潭<small about="#mwt500" typeof="mw:Transclusion">一作淡</small>沲<small about="#mwt501" typeof="mw:Transclusion">徒可切</small>秦東亭，渚蒲牙<small about="#mwt502" typeof="mw:Transclusion"><span class="book-name">韻會</span>：芽，通作牙</small>白水荇青。風吹客衣日杲杲，樹攪離思花冥冥。酒盡沙頭雙玉瓶，衆賓皆<small about="#mwt503" typeof="mw:Transclusion">一作已</small>醉我獨醒。乃知貧賤别更苦，吞聲躑躅涕淚零。<br/><small about="#mwt504" typeof="mw:Transclusion">末敘别時景事，情溢言表。　東亭餞别，蒲荇方新，客衣離思，<span class="name">勤</span>將去矣。皆醉獨醒，公不忍别也。　此章三段，各八句。<br/>　富嘉谟<span class="book-name">明水篇</span>：陽春二月朝始暾，春光潭沲度千門。<span class="book-name">江賦</span>：隨風猗萎，與波潭沲。何氏曰：潭沲，即淡蕩也。<span class="book-name">選注</span>：潭沲，逐波動貌。今從何説。　何氏曰：秦東亭，京城門外，送别多於此處。<br/>　梁簡文帝詩：渚蒲變新節。　<span class="book-name">詩</span>：參差荇菜。<br/>　庾信賦：山月沒，客衣單。　<span class="book-name">詩</span>：杲杲出日。<br/>　陳子高詩：花片攪春心。　<span class="book-name">楚辭</span>：深林杳以冥冥。注：冥冥，草木茂盛也。　潘岳詩：何以敘離思。<br/>　庾信<span class="book-name">春賦</span>：沙頭渡水人。<br/>　<span class="book-name">晉書·徐邈傳</span>：衆賓沈湎引滿。　屈原<span class="book-name">漁父篇</span>：衆人皆醉我獨醒。<br/>　鮑照詩：心非木石豈無感，吞聲躑躅不敢言。　古詩：泣涕零如雨。　何氏曰：在鼻曰涕，在眼曰淚。吞聲，聲哽咽也。躑躅，行不進貌。</small><br/>
　　<span id="sheng_de_chu_xiang_yin_xu-n781" about="#mwt506" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#sheng_de_chu_xiang_yin_xu-n781" class="mw-selflink-fragment">陪李金吾花下飲</a></span><br/><small about="#mwt505" typeof="mw:Transclusion">鶴注：詩云「醉歸應犯夜，可怕執金吾」，當在長安作。李金吾，李嗣業也，時嗣業為左金吾大將軍。祿山反，兩京陷，上在靈武詔嗣業赴行在。以時論之，知金吾為嗣業。此天寶十四年春作。</small><br/>
　　勝地初相引，徐<small about="#mwt507" typeof="mw:Transclusion">一作余</small>行得自娱。見輕吹鳥毳<small about="#mwt508" typeof="mw:Transclusion">昌瑞切</small>，隨意數<small about="#mwt509" typeof="mw:Transclusion">所主切</small>花鬚。細草偏稱<small about="#mwt510" typeof="mw:Transclusion">義從去聲，讀用平聲</small>坐<small about="#mwt511" typeof="mw:Transclusion">一作稱偏坐，非</small>，香醪懶再沽。醉歸應<small about="#mwt512" typeof="mw:Transclusion">平聲</small>犯夜，可怕執<small about="#mwt513" typeof="mw:Transclusion">張遠作執，諸本作李</small>金吾。<br/><small about="#mwt514" typeof="mw:Transclusion">上四花下之遊，五六花下之飲，末乃醉後謔詞。　始則陪李同行，故曰相引。既則從容獨覽，故曰自娱。口吹輕颺之鳥毳。意數吐萼之花鬚，細寫閒中翫物之趣，所謂自娱也。稱坐，謂與坐相宜。懶沽，謂醉不須沽。<br/>　江總詩：名山極歷覽，勝地殊留連。<span class="book-name">世説</span>：王衞軍云：「酒正引人著勝地」。<br/>　<span class="book-name">列子</span>：徐行而去。<span class="book-name">莊子</span>：鼓琴足以自娱。<br/>　毳，鳥細毛也。<span class="book-name">韓詩外傳</span>：背上之毛，腹下之毳。張九齡詩：簷風落鳥毳，窗葉掛蟲絲。<br/>　鬚，花心鬚也。潘岳<span class="book-name">安石榴賦</span>：緗的點乎紅鬚。<br/>　鮑照詩：北園有細草。　趙注：偏稱，言偏宜。公詩常用「偏」字，如偏勸、偏醒、偏秣。<br/>　香醪，注别見。　<span class="book-name">詩</span>：無酒酤我。<br/>　<span class="book-name">前漢書</span>：陳孟公日醉歸。　<span class="book-name">世説</span>：王安期作東海，郡吏錄一犯夜人來。<br/>　韋述<span class="book-name">西京記</span>：京城街衢有金吾，曉暝傳呼，以禁夜行，唯正月十五夜，敕許金吾弛禁，前後各一日。<span class="book-name">前漢·百官志</span>：漢武帝更中衞尉名為執金吾。顏師古注：金吾，鳥名也，主辟不祥。天子出行，職主先導以備非常，故執此鳥之象，因以名官。<span class="book-name">後漢·志</span>：應劭注：執金革以禦非常，吾，猶禦也。　徐陵詩云「非但執金吾」，孔奐詩云「無勝執金吾」，皆用在結句，此詩句法似之，若作「李金吾」，反直致矣。<br/>張表臣<span class="book-name">珊瑚鉤詩話</span>：王臨川詩云：「細數落花因坐久，緩尋芳草得歸遲」，此與杜詩「見輕吹鳥毳，隨意數花鬚」命意何異。予詩云：「雲移鳥滅沒，風霽蝶飛翻」，此與東坡「飛鴻羣往，白鳥孤没」作語何異。兹可與智者道，不可與愚者説也。</small><br/>
　　<span id="guan_ding_hou_xi_zeng-n782" about="#mwt515" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#guan_ding_hou_xi_zeng-n782" class="mw-selflink-fragment">官定後戲贈</a></span><small about="#mwt516" typeof="mw:Transclusion">原注：時免河西尉，為右衞率府兵曹。<br/>鶴注：十三載冬，公<span class="book-name">進西岳賦表</span>云「長安一匹夫」，則其時尚未得官也，其改衞率府參軍，乃在十四載。<span class="book-name">夔府詠懷</span>詩所云「昔罷河西尉，初興薊北師」是也。　<span class="book-name">杜臆</span>：戲贈，公自贈也。晚唐人自貽、自贈等題，本此。</small><br/>
　　不作河西尉，凄凉為<small about="#mwt518" typeof="mw:Transclusion">去聲</small>折腰。老夫怕趨走，率<small about="#mwt519" typeof="mw:Transclusion">音帥</small>府且逍遙。耽酒須微祿，狂歌託聖朝<small about="#mwt520" typeof="mw:Transclusion">音潮</small>。故山歸興<small about="#mwt521" typeof="mw:Transclusion">去聲</small>盡，回首向風飆。<br/><small about="#mwt522" typeof="mw:Transclusion">公辭尉而就率府，蓋取逍遙自在，得以飲酒狂歌耳，然亦不得已而為此，故有回首故山之慨。　按：趙注云：方官未定時，公<span class="book-name">贈崔學士</span>詩云「故山多藥物，欲整還鄉旆」，今官已定，無復歸山之興，唯有臨風迴首耳。<br/>庾信詩：凄凉多怨情。　<span class="book-name">晉書</span>：陶潛為彭澤令，郡遣督郵至，吏白：「應束帶見之」，潛歎曰：「吾不能為五斗米折腰，拳拳事鄉里小兒」，即解印，賦<span class="book-name">歸去來詞</span>。<br/>　<span class="book-name">列子</span>：趨走作役，無不為也。<br/>　<span class="book-name">詩</span>：于焉逍遙。<br/>　<span class="book-name">晉書</span>：阮咸耽酒浮虚。<br/>徐幹<span class="book-name">中論</span>：或披髮而狂歌。<br/>　應瑒詩：日暮歸故山。<br/>　班彪<span class="book-name">北征賦</span>：風飆發以飄颻。</small><br/>
　　<span id="qu_yi_xing-n784" about="#mwt524" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#qu_yi_xing-n784" class="mw-selflink-fragment">去矣行</a></span><br/><small about="#mwt525" typeof="mw:Transclusion">鮑欽止曰：天寶十四載，公在率府，因欲辭職，作<span class="book-name">去矣行</span>。　劉琨詩：去矣若浮雲。</small><br/>
　　君不見韝上鷹，一飽即飛掣。焉<small about="#mwt527" typeof="mw:Transclusion">音烟</small>能作堂上燕，銜泥附炎熱。野人曠蕩無靦<small about="#mwt528" typeof="mw:Transclusion">音腆</small>顏，豈可久在王侯間。未試囊中餐玉法，明朝且入藍田山。<br/><small about="#mwt529" typeof="mw:Transclusion">此詩欲去官而作也，上四屬比，下四屬賦。　寧為鷹之颺，不為燕之附，以野性曠蕩，不屑靦顏侯門也。餐玉藍田，蓋將託之以遯世矣。　<span class="book-name">杜臆</span>：曠蕩無靦顏，具見浩然之氣。<br/>　<span class="book-name">東方朔傳</span>：董君綠幘傅韝。韋昭曰：韝，形如射韝，以縳左右手。鮑照詩：昔如韝上鷹，今似檻中猿。<span class="book-name">史記·滑嵇傳註</span>：韝，捍臂也。<br/>　胡夏客曰：韝鷹飽飛，此或一時偶激之言，但公<span class="book-name">送高適</span>詩云「饑鷹未飽肉，側翅隨人飛」，又云「老驥思千里，饑鷹待一呼」，自喻、喻人皆用此。<br/>　古詩：思為雙飛燕，銜泥巢君室。又，翩翩堂前燕。<br/>　班婕妤歌：凉飆奪炎熱。<br/>　陸機<span class="book-name">嘆逝賦</span>：雖蒙曠蕩，臣獨何顏。　沈約奏彈：明目靦顏，曾無愧畏。<br/>　洙曰：<span class="book-name">周禮·天官</span>：玉府：王齊，則供食玉。注：玉是陽精之純者，食之以禦水氣。鄭司農云：王齊，當食玉屑。<span class="book-name">後魏書</span>：李預居長安，羨古人餐玉之法，乃採訪藍田，掘得若環璧雜器者大小百餘，皆光潤可玩。預乃椎七十枚為屑，食之。<br/>　<span class="book-name">長安志</span>：藍田山，在長安縣東南三十里，一名覆車山，其山產玉，亦名玉山。<span class="book-name">三秦記</span>：玉之美者曰球，其次曰藍，以地出美玉故名。</small><br/>
　　<span id="ye_ting-n785" about="#mwt524" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#ye_ting-n785" class="mw-selflink-fragment">夜聽許十一<small about="#mwt530" typeof="mw:Transclusion">一作許十損，一作許十</small>誦詩愛而有作</a></span><br/><small about="#mwt531" typeof="mw:Transclusion">鶴注：當是<span class="date" title="755年">天寶十四載</span>長安作。又曰：許十一，當是居五臺學佛。</small><br/>
　　許生五臺賓，業白出石壁。余亦師粲可，身猶縳禪寂。何階子方便，謬引為匹敵。離索晚相逢，包蒙欣有擊。<br/><small about="#mwt532" typeof="mw:Transclusion">首敘許精禪理。　錢箋：曰賓，則暫住也。曰出，則出游也。得非許生游歷，亦如鸞公之少住台山，後移石壁者歟。　許業已白，而己猶縛於禪，今何所階梯，得子方便之門，而謬引我匹敵乎。包蒙有擊，待其啟發也。<br/>　<span class="book-name">水經注</span>：五臺山，五巒巍然，故謂之五臺。此山名為紫府，仙人居之，其北臺之山，即文殊師利常鎮毒龍之所。<br/>　<span class="book-name">寶積經</span>：若純黒業，得純黒報，若純白業，得純白報。朱注：<span class="book-name">翻譯名義集</span>：十使十惡，此屬乎罪，名為黒業。五戒十善，四禪四定，此屬于善，名為白業。　<span class="book-name">續高僧傳</span>：曇鸞，雁門人，家近五臺山，年未志學，便往出家。大通中，遊江南，還魏，移住汾州北山石壁玄中寺，今號鸞公巖。<br/>　<span class="book-name">舊唐書</span>：達磨傳慧可，慧可嘗斷其左臂以求法。慧可傳璨，璨傳道信，道信傳弘忍。<br/>　朱注：<span class="book-name">維摩經</span>：一心禪寂，攝諸亂意。<br/>應璩詩：良遇不可值，伸眉路何階。　經又云：有方便，慧解。無方便，慧縛。<br/>　<span class="book-name">左傳</span>：賓媚人曰：「若以匹敵」。<br/>　離羣索居，見<span class="book-name">禮記</span>子夏語。<br/>　<span class="book-name">易·蒙卦</span>：九二包蒙，上九擊蒙。</small><br/>
　　誦詩渾<small about="#mwt533" typeof="mw:Transclusion">上聲。一作混</small>遊衍，四座皆<small about="#mwt534" typeof="mw:Transclusion">一作俱</small>辟<small about="#mwt535" typeof="mw:Transclusion">音劈</small>易。應手看捶鉤，清心聽鳴鏑。精微穿溟涬，飛動摧霹靂。陶謝不枝梧，風騷共推激。<br/><small about="#mwt536" typeof="mw:Transclusion">次言聽許誦詩。　許生自誦其詩，渾渾然流出。遊衍，從容貌。辟易，驚避貌。捶鉤，喻功之純熟。鳴鏑，喻機之迅捷。穿溟涬，謂思通造化。摧霹靂，謂勢壓雷霆。下凌陶謝，上繼風騷，言其才大而氣古。枝梧，猶云抵當。推激，謂推尊而激揚之。<br/>　<span class="book-name">詩</span>：乃爾遊衍。遊衍，優遊寬衍也。<br/>　孔融詩：高談滿四座。　<span class="book-name">項羽傳</span>：人馬俱驚，辟易數里。注：分張而易其處。<br/>　<span class="book-name">莊子</span>：輪扁斲輪，得之於心，應之於手。　又曰：大馬之捶鉤者，年八十矣，而不失豪芒。朱注：司馬云：拈捶鉤之輕重，不失豪芒。或云：江東三魏之間，人皆謂鍛為捶。<br/>　諸葛武侯表：清心寡欲。　<span class="book-name">史記</span>：冒頓作鳴鏑。注：髐箭也。<br/>　吴邁遠詩：精微貫穹旻。　<span class="book-name">淮南子</span>：四海溟涬。<span class="book-name">帝系譜</span>：天地初起，溟涬濛鴻。舊注引<span class="book-name">莊子</span>「大同乎涬溟」，非。杜公不肯倒用也。<br/>　沈佺期<span class="book-name">祭李侍郎文</span>：思含飛動。　<span class="book-name">公羊傳注</span>：雷疾而甚者為震。震與霆，皆謂霹靂也。<br/>　鍾嶸<span class="book-name">詩品</span>：陶潛詩，其源出於應璩。又協左思風力。謝靈運詩，其源出於陳思，雜有<span class="name" title="晉書·卷五十五·張載傳·弟協：協字景陽，少有俊才，與載齊名。辟公府掾，轉秘書郎，補華陰令、征北大將軍從事中郎，遷中書侍郎。轉河間內史，在郡清簡寡欲。">景陽</span>之體。<span class="book-name">項羽傳</span>：諸將讋服，莫敢枝梧。注：小柱為枝，大柱為梧。<br/>湘東王書：既殊比興，正背<span class="book-name">風</span><span class="book-name">騷</span>。<span class="book-name">謝靈運傳</span>：自漢至魏，文體三變，莫不同祖<span class="book-name">風</span><span class="book-name">騷</span>。</small><br/>
　　紫燕<small about="#mwt537" typeof="mw:Transclusion">舊作鸞，<span class="book-name">歐公家本</span>作鷰，<span class="book-name">正異</span>同</small>自超詣，翠駮<small about="#mwt538" typeof="mw:Transclusion">伯各切</small>誰剪剔。君意人莫知，人間夜寥闃。<br/><small about="#mwt539" typeof="mw:Transclusion">末贊許生，歸結夜聽之意。　自超詣，獨能超出也。誰剪剔，無待改削也。詩意之妙如此，使不遇知已，幾於清夜寂寥，公蓋自託為知音也。　騰逸曰超，遠造曰詣，剪謂薙其鬃，剔謂刷其毛。　此章前二段各八句，後段四句收。<br/>　<span class="book-name">西京雜記</span>：文帝自代來，有良馬九匹，其一曰紫燕騮。<span class="book-name">赭白馬賦</span>：紫燕駢衡。<span class="book-name">唐六典</span>：<span class="book-name">昭陵六馬贊</span>：紫燕超躍。　司馬相如<span class="book-name">封禪文</span>：招翠黄。即紫黄也。揚雄<span class="book-name">河東賦</span>顏注：翠龍，穆天子所乘馬也。此云翠駮，即翠黄、翠龍之意。<span class="book-name">爾雅翼</span>：六駮，如馬，白身黒尾，一角，鋸牙虎爪，其音如鼓，喜食虎豹。蓋駮毛物既可觀，又似馬，故馬之色相類者，以駮名之。<span class="book-name">子虚賦</span>：楚王乃駕馴駁之駟。徐鉉曰：晉侯乘駁，乳虎見之而服，則象駁之文理或然也。　<span class="book-name">世説</span>：諸葛厷所談，便已超詣。<br/>　<span class="book-name">莊子</span>：燒之剔之。<br/>　蕭子範<span class="book-name">直坊賦</span>：何坊境之寥闃。</small><br/>
　　<small about="#mwt540" typeof="mw:Transclusion">王嗣奭曰：公自謂「語不驚人死不休」，又云「沈鬱頓挫，隨時捷給，<span class="name">揚</span><span class="name">枚</span>可企」，平日自負如此，定應俯視一切。今聽許詩，實心推服，不啻口出。其稱他人詩，類此尚多。生平好善懷賢，誠求樂取，從來詞人所少，蓋休休大臣之度也，詩人乎哉。</small><br/>
　　<span id="xi_jian_zheng_guang_wen-n786" about="#mwt541" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#xi_jian_zheng_guang_wen-n786" class="mw-selflink-fragment">戲簡鄭廣文<small about="#mwt542" typeof="mw:Transclusion">虔</small>兼呈蘇司業<small about="#mwt543" typeof="mw:Transclusion">源明</small></a></span><br/><small about="#mwt544" typeof="mw:Transclusion">　鶴注：<span class="book-name">唐史</span>：蘇源明以太子諭德，出為東平太守。時濟陽太守李陵請增領二縣，詔河南採訪使與五太守議，不能決，卒廢濟陽。志云<span class="date" title="754年">天寶十三載</span>廢，召源明為國子司業。祿山陷京師，源明不受偽署，肅宗復兩京，擢考功郎，則為司業在祿山未亂之前。今詩題云「蘇司業」，當是十四載作。</small><br/>
　　廣文到官舍，繫<small about="#mwt545" typeof="mw:Transclusion">音計。一作置</small>馬堂階下。醉則<small about="#mwt546" typeof="mw:Transclusion">一作即</small>騎馬歸，頗遭官長<small about="#mwt547" typeof="mw:Transclusion">丁丈切</small>罵。才名三<small about="#mwt548" typeof="mw:Transclusion"><span class="book-name">英華</span>作四，<span class="book-name">唐書</span>亦作四</small>十年，坐客寒無氈。賴<small about="#mwt549" typeof="mw:Transclusion">一作近</small>有蘇司業，時時乞<small about="#mwt550" typeof="mw:Transclusion">丘既切。一作與</small>酒錢。<br/><small about="#mwt551" typeof="mw:Transclusion">四句轉韻。上戲簡鄭，摹其狂態，下兼呈蘇，美其交情。<br/>　<span class="book-name">晉書</span>：杜預擅飾城門官舍。<br/>　劉琨<span class="book-name">扶風歌</span>：繫馬高堂下。<br/>　襄陽兒童歌：時時能騎馬。<br/><span class="book-name">道德經</span>：聖人用之以為官長。<span class="book-name">魏志·夏侯尚傳</span>：衆職之屬，各有官長。<br/>　<span class="book-name">禰衡傳</span>：荆州士大夫，先服其才名。<br/>　<span class="book-name">孔融傳</span>：坐上客長滿。　<span class="book-name">晉書</span>：<span class="name">吴隱之</span>為度支尚書，以竹篷為屏風，坐無氈席。<br/>　陶潛詩：鄰曲時時來。　<span class="book-name">朱買臣傳</span>：吏卒更乞丐之。顏師古曰：乞，讀作氣，與也。<span class="book-name">廣韻</span>：乞，與人也。</small><br/>
　　<small about="#mwt552" typeof="mw:Transclusion">四明<span class="name">林時對</span>曰：古文用字，隨義定音，如上下之「下」乃上聲，而禮賢下士之「下」則去聲也。杜詩「廣文到官舍，繫馬堂階下」，又「朝來少試華軒下，未覺千金滿高價」，是借上聲為去聲矣。王維詩「公子為嬴停駟馬，執轡愈恭意愈下」，是借去聲為上聲矣。此類頗多，不可無辯。</small><br/>
　　<span id="xia_ri_li_gong-n788" about="#mwt553" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#xia_ri_li_gong-n788" class="mw-selflink-fragment">夏日李公<small about="#mwt554" typeof="mw:Transclusion">一云李家令</small>見訪</a></span><br/><small about="#mwt555" typeof="mw:Transclusion">鶴注：詩云村塢城南，則是在長安城南作矣。别本作李家令，考<span class="book-name">宗室世系表</span>，唯蔡王房有<span class="name">炎</span>，為太子家令。又讓皇帝房有<span class="name">平</span>亦為太子家令，然平去讓皇五世，不與公同時，疑是李炎。當屬天寶末年作。</small><br/>
　　遠林暑氣薄，公子過我遊。貧居類村塢，僻近城南樓。傍舍頗淳樸，所須<small about="#mwt556" typeof="mw:Transclusion">一作願</small>亦易<small about="#mwt557" typeof="mw:Transclusion">音異</small>求。隔屋喚西家，借問有酒不<small about="#mwt558" typeof="mw:Transclusion">妨鳩切</small>。牆頭過濁醪，展席俯長流。<br/><small about="#mwt559" typeof="mw:Transclusion">首聯點題。貧居以下，承遠林。　此敘所居景事，而兼述留飲之情。　申涵光曰：「隔屋喚西家，牆頭過濁醪」，畫出村家情事宛然，語不嫌質。<br/>　沈約詩：遠林響咆獸。　閔鴻<span class="book-name">羽扇賦</span>：暑氣雲消。<br/>　應瑒詩：公子敬愛客。<br/>　陶潛詩：貧居乏人工。　庾信詩：依稀映村塢。<br/>　城南，即公所居城南韋杜也。<br/>　王粲<span class="book-name">七釋</span>：渾沌淳樸。<br/>　<span class="book-name">邴原傳</span>：以僕為西家愚夫耶。<br/>　曹植詩：借問誰家子。　<span class="book-name">詩</span>：有酒湑我。　陶潛詩：當復如此不。<br/>　嵇康書：濁醪一盃。<br/>趙曰：杜陵之樊鄉，有樊川，而潏水則自樊川西北流，經下杜城。詩云「展席俯長流」，豈其居當此地耶。　盧諶詩：平陸引長流。</small><br/>
　　清風左右至，客意已驚秋。巢多衆鳥鬭<small about="#mwt560" typeof="mw:Transclusion">一作喧</small>，葉密鳴蟬稠。苦遭<small about="#mwt561" typeof="mw:Transclusion">一作道</small>此物聒，孰謂<small about="#mwt562" typeof="mw:Transclusion">陳作語</small>吾廬幽。水花晚色靜<small about="#mwt563" typeof="mw:Transclusion">樊作淨</small>，庶足充淹留。預恐樽中盡，更起為<small about="#mwt564" typeof="mw:Transclusion">去聲</small>君謀。<br/><small about="#mwt565" typeof="mw:Transclusion">清風以下，承暑氣薄。　此敘夏時景物，而并及勸飲之意。<span class="book-name">杜臆</span>：此物聒，承蟬鳥，反言以見其幽。晚色靜，又作轉語，文有頓挫之致。　此章兩段，各十句。　清風左右至，方喜涼氣披襟，忽而鳥鬥蟬鳴，又覺繁聲聒耳。及看水花晚色，則喧不礙靜，幽意仍存。即見前景物，寫得曲折生動如斯。知善布置者，隨處皆詩料也。<br/>　<span class="book-name">詩</span>：穆如清風。江淹詩：晨飆自遠至，左右芙蓉披。<br/>　江總詩：絲傳園客意。　江淹詩：春意秋方驚。<br/>　陶潛詩：衆鳥相與飛。<br/>孫綽詩：湛露灑庭林，密葉辭榮條。　潘岳詩：鳴蟬厲寒音。<br/>　湯僧濟詩：此物今空傳。　郭璞<span class="book-name">江賦</span>：千類萬聲，自相諠聒。<br/>　陶潛詩：吾亦愛吾廬。<br/>　何遜詩：水花披末落。<span class="book-name">古今注</span>：芙蓉，名荷華，一名水花。<span class="book-name">杜臆</span>：水花，言靜，猶<span class="book-name">詩</span>言靜女，形容有致。謝朓詩：瑤池曖晚色。<br/>　楚辭：蹇淹留而無成。<br/>　陶詩：罇中酒不燥。<br/>黃徹<span class="book-name">䂬溪詩話</span>：杜詩有用一字，凡數十處不易者，如「展席俯長流」、「傲睨俯峭壁」、「俯視但一氣」、「俯視萬家邑」、「仗藜俯沙渚」、「此邦俯要衝」、「四顧俯層巔」、「材歸俯身盡」、「旄頭俯澗瀍」、「層台俯風渚」、「城上俯江郊」、「開宴俯高柳」、「游日俯大江」、「江檻俯鴛鴦」、「緣江路熟俯青郊」。其餘一字屢用，若此類甚多。</small><br/>
<br/>
<br/>
　　<span about="#mwt567" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷03#du_shi_xiang_zhu_juan_san-n707" class="mw-selflink-fragment">杜詩詳註卷三</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
