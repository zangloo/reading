<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷十九</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c19_du_shi_xiang_zhu__si_ku_quan_shu_ben__juan18.xhtml" title="杜詩詳註 (四庫全書本)/卷18">卷十八</a></td>
<td style="width:50%;">杜詩詳註　卷十九</td>
<td class="noprint" style="width:25%; text-align:right; font-size:small;"><a rel="mw:WikiLink" href="c21_du_shi_xiang_zhu__si_ku_quan_shu_ben__juan20.xhtml" title="杜詩詳註 (四庫全書本)/卷20">卷二十</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt749"><p>　　欽定四庫全書<br/>
　　<span id="du_shi_xiang_zhu_juan_shi_jiu" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#du_shi_xiang_zhu_juan_shi_jiu" class="mw-selflink-fragment">杜詩詳註卷十九</a></span><br/>
　　翰林院編修仇兆鰲撰<br/>
　　<span id="guo_ke_xiang_xun" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#guo_ke_xiang_xun" class="mw-selflink-fragment">過客相尋</a></span><br/>
　　<small about="#mwt11" typeof="mw:Transclusion">詩云江山定居，當從黃鶴編在瀼西詩中。</small><br/>
　　窮老真無事，江山已定居。地幽忘盥櫛，客至罷琴書。掛壁移筐<small about="#mwt12" typeof="mw:Transclusion">一作留</small>果，呼兒間<small about="#mwt13" typeof="mw:Transclusion">去聲，蔡作間，一作問</small>煮魚。時聞繫<small about="#mwt14" typeof="mw:Transclusion">音計</small>舟楫，及此問吾廬。<br/>
　　<small about="#mwt15" typeof="mw:Transclusion">卜居無事，可以見客。三四，客至之事，下言待客之情。　忘盥櫛，不期客至。罷琴書，喜而岀迎。移果供客，間雜魚傍，朴率之中，不失殷勤也。<br/>
　　<span class="book-name">漢·游俠傳</span>：呂公故舊窮老。<br/>
　　沈君攸詩：地幽吟不斷。<span class="book-name">唐書</span>：虞世南十年精思不懈，至累旬不盥櫛。<br/>
　　<span class="book-name">世說</span>：謝太傅往看戴安道，但與論琴書。<br/>
　　薛道衡詩：掛壁屢移鉤。　<span class="book-name">北齊書</span>：邢子才脱略簡易，果餌之屬，置之梁上，客至，下而共食。　<span class="book-name">世說</span>：孔君平詣楊氏，呼兒出為設果。<br/>
　　古樂府：呼童烹鯉魚。黃生注：移筐果，亦呼兒為之，以下句綰上句，與「次第尋書札，呼兒覓贈詩」一例解。問煮魚者，家偶烹鮮，客至即以同享，因呼兒問其熟否耳，此即「盤飧市遠無兼味」之意。　今按：張九成詩「疏果間溪魚」，可悟杜詩筐果間煮魚之語。</small><br/>
　　<small about="#mwt16" typeof="mw:Transclusion">前有<span class="book-name">題郭明府茅屋</span>詩，問字亦兩見，彼是天人兼問，此乃主賓各問耳。</small><br/>
　　<span id="shu_zi_zhi" about="#mwt17" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#shu_zi_zhi" class="mw-selflink-fragment">豎子至</a></span><br/>
　　<small about="#mwt18" typeof="mw:Transclusion">鶴注：當是大曆二年作。　豎子，猶今言小奚，即阿段也。<span class="book-name">史記·孔子世家</span>：一豎子。</small><br/>
　　樝<small about="#mwt20" typeof="mw:Transclusion">莊加切，或作楂，通作查</small>梨纔<small about="#mwt21" typeof="mw:Transclusion">一作且</small>綴碧，梅杏半傳黃。小子幽園至，輕籠熟柰香。山風猶滿把，野露及新嘗。欹枕<small about="#mwt23" typeof="mw:Transclusion">一作欲寄</small>江湖客，提攜日月長。<br/>
　　<small about="#mwt24" typeof="mw:Transclusion">此為豎子供柰而作也。首二，借形，喜柰之先熟。五六，實寫，喜柰之鮮美。末聯乃獎勵之詞。　乘風攜至，尚覺清涼滿把。帶露摘來，尤喜滋潤新嘗。<span class="book-name">杜臆</span>謂其語帶仙靈氣。欹枕客，公自謂。<br/>
　　<span class="book-name">風土記</span>：樝，梨屬，肉堅而香。<br/>
　　<span class="book-name">蜀都賦</span>：朱櫻春熟，素柰夏成。<span class="book-name">本草</span>：今名頻婆。黃希曰：柰有二種。潘岳賦：柰曜丹白之色。<br/>
　　提攜，謂豎子勤於供事。黃生謂公素提攜此子，故能善會人意，與前說不同。</small><br/>
　　<span id="yuan" about="#mwt26" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#yuan" class="mw-selflink-fragment">園</a></span><br/>
　　<small about="#mwt27" typeof="mw:Transclusion">此是大曆二年夏瀼西所作。　瀼西草屋，公所居也，園隔瀼西之溪，别有茅舍。</small><br/>
　　仲夏流多水，清晨向小園。碧溪搖艇闊，朱果爛枝繁。始為<small about="#mwt28" typeof="mw:Transclusion">去聲</small>江山静，終防市井喧。畦蔬繞茅屋，自足媚盤飧。<br/>
　　<small about="#mwt29" typeof="mw:Transclusion">上四，赴園之景。下四，赴園之故。　碧溪承水，朱果承園，乃渡溪而入也。始置此園，本以求静，今厭市喧，故避於此。盤餐自足，無求於外也。　爛，謂燦爛。媚，可愛也。<br/>
　　何遜詩：碧溪水色闊，摇艇煩舟子。<br/>
　　<span class="book-name">左傳</span>：盤餐置壁。注：熟食曰飧。　雲安詩「<span title="本書·卷十四·十二月一日三首：要取椒花媚遠天" class="comment">椒盤媚遠天</span>」，即此詩「媚盤餐」意。</small><br/>
　　<span id="gui" about="#mwt30" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#gui" class="mw-selflink-fragment">歸</a></span><br/>
　　<small about="#mwt31" typeof="mw:Transclusion"><span class="book-name">杜臆</span>：此詩與前章相繼而作，前是往園，此是園中歸也。</small><br/>
　　束帶還騎馬，東西却渡船。林中才<small about="#mwt32" typeof="mw:Transclusion">一作纔</small>有地，峽外絕無天。虚白高人静，喧卑俗累牽。他鄉閱<small about="#mwt33" typeof="mw:Transclusion">一作悦</small>遲暮，不敢廢詩篇。<br/>
　　<small about="#mwt34" typeof="mw:Transclusion">上四，歸村之景。下四，歸村有感。　園中無事，可以袒衣，及歸，則束帶騎馬，又卸馬渡船，自瀼西而東，兩句中，包許多曲折。且林峽之中，地平天寬，儘堪自適，乃不能學高人之静，而仍為俗累所喧，故欲藉詩以遣意。静喧，承上章來。　峽外更無天，見瀼土獨露天光，與上句一意。<br/>
　　<span class="book-name">莊子</span>：虚室生白。注：人能虚心遊世，則純白備於內。江總詩：山宇生虚白。<br/>
　　顧注：<span class="book-name" title="本書·卷二十·自瀼西荆扉且移居東屯茅屋四首">瀼西</span>詩有「市喧宜近利」句，知喧亦不免俗累，如刈稻等事。　<span class="book-name">吳越春秋</span>：有高世之行者，必有負俗之累。凌敬詩：心灰忘俗累。</small><br/>
　　<small about="#mwt35" typeof="mw:Transclusion">王嗣奭曰：此詩本為愛静厭喧而作，乃結以不廢詩篇。又如<span class="book-name">别崔潩</span>詩，惓惓於憂主濟時，而結以薛孟論詩，公蓋以詩為生平要事，直欲藉以垂訓千古，非但作驚人語也。今其詩具在，有名世語，有經世語，有維世語，有醒世語，有超世語，又有涉世語，至於事係綱常，情關倫序，則刳心瀝血，寫出良心之所必不容，已而古今詞人所必不能到，直踵<span class="book-name">三百</span>之遺躅，宛然孔氏家法也。孔子周流，而道不行，始删述六經以垂憲。公則衰謝不忘報主，遲暮不廢詩篇，濟世訓世，惓惓意中。子雲、仲淹擬孔子，反貽譏僭妄，子美以無心暗合，可不謂豪傑之士乎哉。</small><br/>
　　<span id="yuan_guan_song_cai" about="#mwt36" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#yuan_guan_song_cai" class="mw-selflink-fragment">園官送菜</a></span><small about="#mwt37" typeof="mw:Transclusion">并序</small><br/>
　　<small typeof="mw:Transclusion">朱注：<span class="book-name">送菜</span>詩云「常荷地主恩」，<span class="book-name">送瓜</span>詩云「柏公鎮夔國」，則知地主即柏都督。都督，乃茂琳也。<span class="book-name">舊書</span>：大曆元年八月，茂琳方遷邛南節度。其到夔州，必在元年二年之交，<span class="book-name">草堂</span>編入二年為是。園官，管園之吏。</small><br/>
　　園官送菜把，本數日闕。矧苦苣、馬齒，掩乎嘉蔬，傷小人妬害君子，菜不足道<small about="#mwt38" typeof="mw:Transclusion">去聲</small>也，比而作詩。<br/>
　　清晨送<small about="#mwt40" typeof="mw:Transclusion">一作蒙</small>菜把，常荷<small about="#mwt41" typeof="mw:Transclusion">去聲</small>地主恩。守者愆實數，略有其名存。苦苣刺如針，馬齒葉亦繁。青青嘉蔬色，埋没在<small about="#mwt42" typeof="mw:Transclusion">一作自</small>中園。<br/>
　　<small about="#mwt43" typeof="mw:Transclusion">首敘正意，還詩序上截。　趙注：所送止苦苣、馬齒，惜園中嘉蔬，未嘗摘以相遺也。<br/>
　　<span class="book-name">左傳</span>：地主歸餼。<span class="book-name">國語</span>：越王曰：後世有敢侵蠡之地者，皇天后土，四鄉地主正之。<br/>
　　<span class="book-name">本草</span>：苦苣，即野苣也，野生者，又名褊苣，今人家常食為白苣，嶺南吳人無白苣，常植野苣以供廚饌。<br/>
　　<span class="book-name">圖經本草</span>：馬齒莧，雖名莧類，而苗葉與人莧輩都不相似，一名五行草，以其葉青、梗赤、花黃、根白、子黑也，亦可食，少酸。<br/>
　　古詩：青青河畔草。　張載<span class="book-name">登成都白菟樓</span>云：原隰植嘉蔬。</small><br/>
　　園吏未足怪，世事固<small about="#mwt44" typeof="mw:Transclusion">一作因</small>堪論<small about="#mwt45" typeof="mw:Transclusion">平聲</small>。嗚呼戰伐久，荆棘暗長原。<br/>
　　<small about="#mwt46" typeof="mw:Transclusion">此乃慨世之語。　亂後荆棘，故不植嘉蔬，而惟存苣莧。<br/>
　　<span class="book-name">道德經</span>：大軍之後，必有凶年，荆棘生焉。</small><br/>
　　乃知苦苣輩，傾奪蕙草根。小人塞<small about="#mwt47" typeof="mw:Transclusion">音色</small>道路，為態何喧喧。又如馬齒盛，氣擁葵荏昏。點染不易<small about="#mwt48" typeof="mw:Transclusion">音異</small>虞，絲麻雜羅紈。一經器<small about="#mwt49" typeof="mw:Transclusion">一作氣</small>物內，永挂麤刺痕。<br/>
　　<small about="#mwt50" typeof="mw:Transclusion">此敘喻意，還詩序下截。奪蕙草，擁葵荏，所謂掩嘉蔬也。小人塞道路，乃題中比義。絲麻雜羅紈，又比中之比。　點染，言美惡混雜。不易虞，在意料之外。<br/>
　　洙曰：蕙草，薰草也。<br/>
　　何遜詩：喧喧動四鄰。<br/>
　　希曰：葵如戎葵、兔葵、楚葵、蔠葵，荏如荏菽、桂荏，皆嘉種也。馬融<span class="book-name">廣成頌</span>：桂荏鳧葵。<span class="book-name">爾雅疏</span>：蘇，一名桂荏，葉下紫色，氣甚香。</small><br/>
　　志士採紫芝，放歌避戎軒。畦丁負籠至，感動百慮端。<br/>
　　<small about="#mwt51" typeof="mw:Transclusion">仍以感慨作結。　採芝避軒，自歎隱居避人。感動百慮，則並傷身世矣。　此章首中二段各八句，腰尾二段各四句。篇中一經二句，語冗可删。<br/>
　　採芝，用四皓事。<br/>
　　虞世南詩：輕齎不遑舍，驚策騖戎軒。</small><br/>
　　<small about="#mwt52" typeof="mw:Transclusion">王嗣奭曰：詩序謂小人妬害君子，不言何等小人，蓋當時武夫健卒，倖功得官，而凌侮志士幽人者不少。此詩前云戰伐荆棘，中言小人塞道，為態喧喧，終言志士採芝，以避戎軒，謂此輩也。止露「戎軒」二字，詩人慎言如此。又<span class="book-name">夔府詠懷</span>詩云：「奴僕何知禮，恩榮錯與權」，其縱恣可知</small><br/>
　　<span id="yuan_ren_song_gua" about="#mwt53" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#yuan_ren_song_gua" class="mw-selflink-fragment">園人送瓜</a></span><br/>
　　<small about="#mwt54" typeof="mw:Transclusion">當是大曆二年夏作。</small><br/>
　　江間雖炎瘴，瓜熟亦不早。柏公鎮夔國，滯務兹<small about="#mwt55" typeof="mw:Transclusion">一作資</small>一掃。食新先戰士，共少及溪<small about="#mwt56" typeof="mw:Transclusion">一作窮</small>老。傾筐蒲鴿青，滿眼顏色好。<br/>
　　<small about="#mwt57" typeof="mw:Transclusion">首敘送瓜，誌柏公之惠。　瓜熟不早，因夔州土瘠。滯務一掃，庶政更新矣。溪老，公自謂。蒲鴿，喻瓜色之青翠。<br/>
　　<span class="book-name">左傳</span>：晉侯不食新矣。<br/>
　　<span class="book-name">北齊書</span>：蘭陵王<span class="name">長恭</span>為將，每得一瓜，必與將士共之。<span class="book-name">通鑑·宋文帝紀</span>：謝弘微曰：分多共少，不至有乏。<br/>
　　<span class="book-name">詩</span>：傾筐塈之。　師氏曰：青瓜，色如蒲鴿。蒲鴿、狸首，皆瓜名也。今按：狸首之甘美，出張載<span class="book-name">瓜賦</span>，未知蒲鴿出何書耳。　朱注：<span class="book-name">齊民要術</span>注：凡瓜落，疏色青黑者為美，黃白及斑，雖大而惡。</small><br/>
　　竹竿接嵌<small about="#mwt58" typeof="mw:Transclusion">丘銜切</small>竇，引注來鳥道。浮沉亂水玉，愛惜如芝草。落刃嚼冰霜，開懷慰枯槁。許以秋蒂除，仍看小童<small about="#mwt59" typeof="mw:Transclusion">一作兒</small>抱<small about="#mwt60" typeof="mw:Transclusion">晉作飽</small>。<br/>
　　<small typeof="mw:Transclusion">次言食瓜，嘉園人之意。　竹竿引泉，藉以浸瓜。水玉，言其寒。芝草，言其貴。抱瓜來送，此園人預訂之詞。　嵌竇，謂泉穴。鳥道，指高山。<br/>
　　<span class="book-name">抱朴子</span>：崑崙山有玉瓜，光明洞徹而堅，須以玉井水洗之，便軟而可食。　魏文帝<span class="book-name">與吳質書</span>：浮甘瓜於清泉，沉朱李於寒水。　楊慎曰：嘗疑<span class="book-name">本草</span>不載西瓜，後讀五代郃陽令<span class="name">胡嶠</span><span class="book-name">陷虜記</span>云：嶠於回紇得瓜，種以牛糞，結實大如斗，味甘，名曰西瓜。是西瓜至五代始入中國也。<span class="book-name">文選</span>：「浮甘瓜於清泉」，蓋指土瓜、甜瓜耳。　按：水玉，解作水精，本郭璞<span class="book-name">山海經注</span>。據公<span class="book-name">送原少府</span>詩云「瓜嚼水精寒」可證。<span class="book-name">杜臆</span>謂瓜中有水，可解炎熱，故稱水玉，可當别號，此另一說。<br/>
　　晉<span class="name">嵇含</span><span class="book-name">瓜賦</span>：其名龍膽，其味亦奇，是謂土芝。<span class="book-name">廣雅</span>：土芝，瓜也。<br/>
　　謝朓<span class="book-name">辭隨王子隆牋</span>：邈如墜雨，飄似秋蒂。<br/>
　　邵注：小童可抱，亦見瓜之大。</small><br/>
　　東陵<small about="#mwt61" typeof="mw:Transclusion">一作溪</small>跡蕪絕，楚漢休征討。園人非故侯，種此何草草。<br/>
　　<small about="#mwt62" typeof="mw:Transclusion">末從種瓜，作慰勞園人之語。此章前二段各八句，後段四句收。<br/>
　　<span class="book-name">史記</span>：邵平，故秦東陵侯，秦滅後為布衣，種瓜長安城東，瓜有五色，甚美，故世謂之東陵瓜。<br/>
　　<span class="book-name">周語</span>：有征討之備。<br/>
　　<span class="book-name">詩</span>：勞人草草。注：草草，勞心也。　趙曰：此詩兩押草字，豈東坡所謂兩字義不同，故得重用耶。</small><br/>
　　<span id="ke_fa_mu" about="#mwt63" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#ke_fa_mu" class="mw-selflink-fragment">課伐木</a></span><small about="#mwt64" typeof="mw:Transclusion">并序</small><br/>
　　<small typeof="mw:Transclusion">此當是大曆二年夏，居瀼西時作。黃鶴編在元年，非也。</small><br/>
　　課隸人柏夷<small about="#mwt66" typeof="mw:Transclusion"><span class="book-name">杜臆</span>：伯，當作柏，隸人不當名伯夷</small>、辛秀、信行<small about="#mwt67" typeof="mw:Transclusion">去聲</small>等入谷斬陰木，人日四根止<small about="#mwt68" typeof="mw:Transclusion">句</small>，維條伊枚，正直挺然，晨征暮返，委<small about="#mwt69" typeof="mw:Transclusion">音畏</small>積<small about="#mwt70" typeof="mw:Transclusion">音志</small>庭內。我有藩籬，是缺是補，載伐篠<small about="#mwt71" typeof="mw:Transclusion">音小，與筱同</small>簜<small about="#mwt72" typeof="mw:Transclusion">徒黨切</small>，伊仗<small about="#mwt73" typeof="mw:Transclusion">一作杖</small>支持，則旅次<small about="#mwt74" typeof="mw:Transclusion">一有於字，疑羨</small>小安。山有虎<small about="#mwt75" typeof="mw:Transclusion">句</small>，知禁<small about="#mwt76" typeof="mw:Transclusion">句</small>，若恃爪牙之利，必昏黑摚<small about="#mwt77" typeof="mw:Transclusion">晉作撑，一作搪</small>突<small about="#mwt78" typeof="mw:Transclusion">句</small>。夔人屋壁，列<small about="#mwt79" typeof="mw:Transclusion">一作例</small>樹白萄<small about="#mwt80" typeof="mw:Transclusion">一作桃，一作菊</small>鏝為牆，實以竹，示式遏<small about="#mwt81" typeof="mw:Transclusion">句。　當有也字</small>。為<small about="#mwt82" typeof="mw:Transclusion">去聲</small>與虎近，混淪乎無良<small about="#mwt83" typeof="mw:Transclusion">句</small>。賓客憂<small about="#mwt84" typeof="mw:Transclusion">一作齒</small>害馬之徒，苟活為幸，可默息已。作詩示宗武<small about="#mwt85" typeof="mw:Transclusion">一作文</small>誦。<br/>
　　<small about="#mwt86" typeof="mw:Transclusion">課伐木以補籬，伐竹篠以固牆，安旅居而防虎患也，末段另為一意，言此地近虎，并有無良者混雜其間，致旅客負害馬之憂，得苟存活便為幸。自柏公鎮此，可以默銷矣。詩云「蕭蕭理體淨，蜂蠆不敢毒」，即此意也。少陵詩序，多古拙難解處。　秦少游<span class="book-name">詩話</span>曰：曾子固文章妙天下，而有韻者輒不工。杜子美長於歌詩，而無韻者幾不可讀。夢弼謂無韻者，若<span class="book-name">課伐木詩序</span>之類是也。　<span class="book-name">周禮</span>：仲冬斬陽木，仲夏斬陰木。注：陽木，春夏生者。陰木，秋冬生者。鄭玄注又云：陽木生山南，陰木生山北。　條枚，見<span class="book-name">詩·召南</span>注：枝曰條，幹曰枚。　<span class="book-name">景福殿賦</span>：叢集委積。注：少曰委，多曰積。　<span class="book-name">禹貢</span>注：篠，箭竹。簜，大竹。　<span class="book-name">容齋隨筆</span>云：黃魯直<span class="book-name">宿舒州大湖觀音院</span>詩云「相戒莫浪出，月黑虎夔藩」，夔字甚新，其意蓋言抵觸之義，而莫究所出，及閱杜工部<span class="book-name">課伐木詩序</span>云：「必昏黑摚突夔人屋壁」，乃知魯直用此。然杜公時在夔府作詩，所謂夔人者，述其土俗耳，本無抵觸之義，魯直蓋誤用耳。張溍注：白菊，蓋其地易生之木，如北地榆柳，取其板可作牆，又編以竹也。　<span class="book-name">詩</span>：式遏寇虐。　<span class="book-name">江賦</span>：或混淪乎泥沙。　<span class="book-name">詩</span>：人之無良。　<span class="book-name">莊子</span>：具茨山童子謂黃帝曰：為天下亦奚以異乎牧馬者哉，亦云去其害馬者而已。</small><br/>
　　長夏無所為，客居課童<small about="#mwt88" typeof="mw:Transclusion">一作奴</small>僕。清晨飯<small about="#mwt89" typeof="mw:Transclusion">上聲</small>其腹<small about="#mwt90" typeof="mw:Transclusion">一作腸</small>，持斧入白谷。青冥曾<small about="#mwt91" typeof="mw:Transclusion">音層</small>巔後，十里斬陰木。人肩四根已，亭午下<small about="#mwt92" typeof="mw:Transclusion">去聲</small>山麓。尚聞丁丁<small about="#mwt93" typeof="mw:Transclusion">音爭</small>聲，功課日各足。蒼皮成<small about="#mwt94" typeof="mw:Transclusion">一作見</small>委積<small about="#mwt95" typeof="mw:Transclusion">吳本作積委</small>，素節相照燭。<br/>
　　<small about="#mwt96" typeof="mw:Transclusion">首敘課隸伐木。　曾巔，言高。十里，言遠。下山麓，斬木而還。尚聞聲，勤於用力也。蒼皮，指木。素節，指竹。<br/>
　　張衡<span class="book-name">南都賦</span>：攢立叢駢，青冥芊眠。　謝靈運詩：築觀基層巔。<br/>
　　麓，山足也。<br/>
　　<span class="book-name">詩</span>：伐木丁丁。<br/>
　　<span class="book-name">七啟</span>：符彩照燭。照燭，言其光澤。</small><br/>
　　藉汝跨小籬，當仗<small about="#mwt97" typeof="mw:Transclusion">一云杖，一云材</small>苦<small about="#mwt98" typeof="mw:Transclusion">一云若</small>虚竹。空荒咆熊羆，乳獸待人肉。不示知禁情，豈惟干戈哭。<br/>
　　<small about="#mwt99" typeof="mw:Transclusion">次言結籬防虎。　斬木為椿，取竹編籬，若不為此禁防，恐其害甚於干戈矣。此序所云「山有虎」、「示式遏」也。<br/>
　　汝，指木言。<br/>
　　趙注：苦虚竹，謂虚心之苦竹。<br/>
　　乳獸，乳虎也，虎之有力者，或曰牝虎。</small><br/>
　　城中賢府主，處<small about="#mwt100" typeof="mw:Transclusion">上聲</small>貴如白屋。蕭蕭理<small about="#mwt101" typeof="mw:Transclusion">當作治，避高宗諱也</small>體淨，蜂蠆不敢毒。虎穴連里閭，隄防舊風俗。<br/>
　　<small about="#mwt102" typeof="mw:Transclusion">此喜盜賊初息。　盜不犯境，見柏公新政，惟虎窺村落，尚須隄防耳，此序所云害馬之徒默息也。　鶴曰：賢府主，當是指柏都督。公嘗為柏都督作謝上表云：「先之以簡易，開之以產業，均之以賦斂，終之以敦勤，又禁將士之暴」，所謂治體淨也。　朱注：時夔州已升為府，故云府主。前<span class="book-name">送瓜</span>詩云：「柏公鎮夔國，滯務兹一掃」，此云「蕭蕭理體淨，蜂蠆不敢毒」，語意正相合。<br/>
　　<span class="book-name">晉書·孫楚傳</span>：參軍不敬府主。<span class="book-name">北史·王昕傳</span>：太尉汝南王悦曰：懷其才而忽府主，可謂仁乎。<br/>
　　潘尼碣：<span title="潘岳碑" class="source">深達治體</span>。<br/>
　　蜂蠆，比盜賊。</small><br/>
　　泊舟滄江岸，久客慎所觸。舍西崖嶠壯，雷雨蔚含蓄。牆宇資屢修，衰年怯幽獨。爾曹輕執熱，為<small about="#mwt103" typeof="mw:Transclusion">去聲</small>我忍煩促。秋光近青岑，季月當泛菊。報之以微寒，共給酒一斛。<br/>
　　<small about="#mwt104" typeof="mw:Transclusion">末乃歸功隸人也。　幽獨以上，述畏虎之意。爾曹以下，慰用力之勤。　所觸，謂虎觸藩籬。含蓄，謂虎藏崖嶠。　<span class="book-name">杜臆</span>：「為我忍煩促」，見不得已而用之。　此章前後各十二句，中二段各六句。<br/>
　　袁閎<span class="book-name">三國名臣序贊</span>：牆宇高嶷。<br/>
　　庾信詩：秋光麗晚天。<br/>
　　江淹詩：季月寒氣重。　泛菊，謂酒中泛花。張正見詩：菊泛金枝下。<span class="book-name">風俗記</span>：重陽相會，登山飲菊花酒，謂之登高會，又謂之泛菊。　李嶠<span class="book-name">九日</span>詩：仙杯還泛菊，寶饌且調蘭。<br/>
　　孔融書：酣飲一斛。　胡夏客曰：結語從<span class="book-name">盤中</span>詩意化出。</small><br/>
　　<small about="#mwt105" typeof="mw:Transclusion">王嗣奭曰：公憫其執熱煩促，有民吾同胞之意。犒勞僕人，世俗作套事，公却以為實事，而入之於詩，具見真懇之意。又云：此篇及前後諸詩，正晦翁所云鄭重繁絮者。鍾氏則謂其處家常瑣細事，有滿腔化工，全副王政。真能細心看杜詩者也。</small><br/>
　　<span id="chai_men" about="#mwt106" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#chai_men" class="mw-selflink-fragment">柴門</a></span><br/>
　　<small about="#mwt107" typeof="mw:Transclusion">此當是大曆二年夏，自東屯往瀼西作。　黃鶴編在元年，此時初寓草閣，不當云茅棟清池也。</small><br/>
　　泛<small about="#mwt109" typeof="mw:Transclusion">一作孤</small>舟登瀼西，迴首望兩崖。東城乾<small about="#mwt110" typeof="mw:Transclusion">音干</small>旱天，其氣如焚柴。長影没窈窕，餘光散谽谺<small about="#mwt111" typeof="mw:Transclusion">音酣蝦，此從朱本，舊作唅呀</small>。<br/>
　　<small typeof="mw:Transclusion">前三段，記瀼西回望之景。　此望兩崖東城也。　泛舟，從東屯而至也。兩崖，即瞿唐兩崖。白帝城在夔州之東，故云東城。　日照城，則見旱氣如焚。日臨崖，則見長影餘光。<br/>
　　<span class="book-name">爾雅</span>：燔柴，積薪而焚之也。<br/>
　　庾信詩：長影臨雙闕。　<span class="book-name">詩經正義</span>解窈窕為幽深閒静。<span class="book-name">上林賦</span>注，以谽谺為洞谷空大，此言崖影直没窈窕之處，餘光散在空洞之中。　秦宓奏記：晝不操燭，日有餘光。　朱注：<span class="book-name">韻書</span>：唅，胡紺切，哺也。呀，虚加切，張口也。於詩無涉，當是谽谺之訛。<span class="book-name">上林賦</span>：谽呀豁閕。「呀」與「谺」同。閕，許雅切，豁開也。</small><br/>
　　大江蟠嵌<small about="#mwt112" typeof="mw:Transclusion">口含切</small>根，歸海成一家。下衝割坤軸，竦壁攢鏌鋣。蕭颯<small about="#mwt113" typeof="mw:Transclusion">一作瑟</small>灑秋色，氛<small about="#mwt114" typeof="mw:Transclusion">一作氣</small>昏霾日車。<br/>
　　<small about="#mwt115" typeof="mw:Transclusion">此望瞿崖江水也。　嵌根，指崖。歸海，指江。下衝，承江。竦壁，承崖。蕭颯，江邊秋意。氛昏，崖前暮陰。　割坤軸，言深囓地底。攢鏌鋣，言簇如列劍。<br/>
　　<span class="book-name">吳越春秋</span>：吳使干將造劍二，一曰干將，二曰鏌邪，鏌邪者，干將之妻名。</small><br/>
　　峽<small about="#mwt116" typeof="mw:Transclusion">一作峓</small>門自此始，最窄容浮查。禹功翊造化，疏鑿就欹斜。巴<small about="#mwt117" typeof="mw:Transclusion">黃作巴，一作巨</small>渠決太古，衆水為長蛇。風煙渺吳蜀，舟楫通鹽麻。<br/>
　　<small about="#mwt118" typeof="mw:Transclusion">此望大江衆流也。　峽門正派，窄而且欹，見勢之險危。巴渠支流，衆水同注，見源之鍾匯。吳鹽蜀麻，中集夔江，又見其為一大都會。　朱注：<span class="book-name">水經注</span>：廣溪峽，乃三峽之首，自昔禹鑿以通江。郭景純所謂巴東之峽，夏后疏鑿。今詩云「峽門自此始」，與<span class="book-name">水經注</span>合，又公詩「瞿唐爭一門」、「雙崖壯此門」，即此詩所謂峽門也。他本訛作峓，遂以峓門為夔州地名，大謬。　<span class="book-name">水經注</span>：清水出巴渠縣東北巴嶺南獠中，即巴渠水也，西南流至其縣，又西入峽。　古詩：赴壑如長蛇。</small><br/>
　　我今遠遊子，飄轉混泥沙。萬物附本性，約<small about="#mwt119" typeof="mw:Transclusion">一云處</small>身<small about="#mwt120" typeof="mw:Transclusion">一作性</small>不願<small about="#mwt121" typeof="mw:Transclusion">一作欲</small>奢。茅棟蓋一床，清池有餘花。濁醪與脱粟，在眼無咨嗟。<br/>
　　<small about="#mwt122" typeof="mw:Transclusion">後三段，敘柴門客居之情。　此言居食粗給，遊子可以託身。「萬物附本性，約身不願奢」，便有素位而行之意。<br/>
　　<span class="book-name">江賦</span>：或混淪乎泥沙。　附本性，言隨性所適。<br/>
　　<span class="book-name">吳越春秋</span>：下以約身。<span class="book-name">運命論</span>：不如顏回、原憲之約其身也。<br/>
　　沈約詩：茅棟嘯蹲鴟。<br/>
　　曹植詩：清池激長林。<br/>
　　洙曰：濁醪，用嵇康事。脱粟，用公孫弘事。<br/>
　　阮瑜詩：舉坐同咨嗟。</small><br/>
　　山荒人民少，地僻日夕佳。貧賤<small about="#mwt123" typeof="mw:Transclusion">一作病，一作窮</small>固其常，富貴任生涯。老于干戈際，宅幸蓬蓽遮。石亂上<small about="#mwt124" typeof="mw:Transclusion">上聲</small>雲氣，杉清<small about="#mwt125" typeof="mw:Transclusion">一作青</small>延日<small about="#mwt126" typeof="mw:Transclusion">一作月</small>華。<br/>
　　<small about="#mwt127" typeof="mw:Transclusion">此言景趣堪娛，老年藉以自慰。「貧賤固其常，富貴任生涯」，又有樂天知命之意。<br/>
　　陶潛詩：山氣日夕佳。<br/>
　　沈約<span class="book-name">郊居賦</span>：歸閒蓬蓽。<br/>
　　聞人倩詩：清池映日華。</small><br/>
　　賞妍又分<small about="#mwt129" typeof="mw:Transclusion">音問</small>外，理愜夫<small about="#mwt130" typeof="mw:Transclusion">扶又切</small>何誇。足了垂白年，敢居高士差<small about="#mwt131" typeof="mw:Transclusion">義從差等之差，韻從本音</small>。書此豁平昔，迴首猶暮霞。<br/>
　　<small about="#mwt132" typeof="mw:Transclusion">此言足已無求，結出題詩之興。　「賞妍又分外，理愜夫何誇」，較上約身常貧更進一層，直窺見孔顏樂處矣。「足了垂白年，敢居高士差」，看清池蓬蓽，非養名高，又幾於遯世無悶矣。少陵晚年，識趣超絕如此。　前云回首，是登岸回望，此云回首，是詩成再望也。　註：此係古詩，麻、佳通用。此章前後三段各六句，中間三段各八句。<br/>
　　謝靈運詩：意惬理無違。<br/>
　　<span class="book-name">晉書</span>：畢卓云：拍浮酒船中，便足了一生。　班超書：今超年已垂白矣。<br/>
　　敢，猶豈敢。差，是差肩。　<span class="book-name">後漢·梁鴻傳</span>：仰慕前世高士。　<span class="book-name">世說</span>：殷仲堪謂子弟云：弗以我受任方州，云豁平昔時意。</small><br/>
　　<span id="huai_ye_leng_tao" about="#mwt106" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#chai_men" class="mw-selflink-fragment">槐葉冷淘</a></span><br/>
　　<small about="#mwt133" typeof="mw:Transclusion">鶴注：當是大曆二年瀼西作。　朱曰：以槐葉汁和麫，為冷淘。盧注：有槐牙温淘，有水花冷淘。</small><br/>
　　青青高槐葉，采掇付中廚。新麫來近市，汁滓宛相俱。入鼎資過熟，加餐愁欲無。碧鮮俱照筯，香飯兼苞蘆。經齒冷於雪，勸人投比<small about="#mwt134" typeof="mw:Transclusion">一作此</small>珠。<br/>
　　<small about="#mwt135" typeof="mw:Transclusion">此記製淘之法，備稱其佳美。<span class="book-name">杜臆</span>：蒸淘過熟，其質消減，故加餐愁其易盡。　碧鮮句，言色佳。香飯句，比味美。以冷淘勸人食，比之投珠，甚言其可愛。<br/>
　　曹植詩：中廚辦豐膳。<br/>
　　庾信<span class="book-name">小園賦</span>：晏嬰近市，不求朝夕之利。<br/>
　　<span class="book-name">周禮</span>「醴齊」注：醴，猶體也，成而汁滓相將。<br/>
　　古詩：努力加餐飯。<br/>
　　<span class="book-name">吳都賦</span>：玉潤碧鮮。<br/>
　　夢弼曰：苞蘆，蘆笋也。盧注：蘆荻之屬，甲而未拆曰苞，公<span class="book-name">出峽</span>詩「泥笋初苞荻」可證。朱注引<span class="book-name">說文</span>：蘆，飯器也，亦作籚。又引<span class="book-name">管子</span>道有遺苞，言取冷淘兼香飯，苞裹於飯器中，欲以贈人耳。按：此說太拙，贈人冷淘，何必又加香飯乎。僞蘇注又云蜀人呼魚鮓為冷淘，朱氏已闢其謬妄矣。</small><br/>
　　願隨金腰褭，走置錦屠蘇<small about="#mwt137" typeof="mw:Transclusion">又作廜⿸广蘇</small>。路遠思恐泥<small about="#mwt138" typeof="mw:Transclusion">去聲</small>，興<small about="#mwt139" typeof="mw:Transclusion">去聲</small>深終不渝。獻芹則小小，薦藻明區區。萬里露寒殿，開冰清玉壺。君王納涼晚，此味亦時須。<br/>
　　<small about="#mwt140" typeof="mw:Transclusion">遠注：此對冷淘而思入獻，蓋每食不忘君也。　此全是比喻。路遠則欲達不能，興深則初心未改。獻芹之意雖微，薦藻之誠可鑒。倘寒殿玉壺之間亦須此物，何時得以上陳耶。句句道出忠愛苦衷。　此章兩段，各十句。<br/>
　　應劭<span class="book-name">漢書注</span>：古青駿馬名腰褭，一日行萬五千里。<br/>
　　<span class="book-name">杜臆</span>：錦屠蘇，天子之屋。朱注：屠蘇，本作廜⿸广蘇。<span class="book-name">玉篇</span>：廜⿸广蘇，庵也。服虔<span class="book-name">通俗文</span>：屋平曰廜⿸广蘇。蕭子雲<span class="book-name">雪賦</span>「没屠蘇之高影」是也。又<span class="book-name">廣韻</span>：廜⿸广蘇，酒名，元日飲之，可除温氣，蓋昔人居廜⿸广蘇釀酒，因以名之也。又大帽，形類屋，亦名屠蘇。<span class="book-name">晉志</span>謠曰：屠蘇障日覆兩耳。劉孝威詩「插腰銅匕首，障日錦屠蘇」是也。此言馳貢冷淘，當用前說。<br/>
　　<span class="book-name">朱子語類</span>：文字好用經語，亦一病。東坡寫此詩，到「路遠思恐泥」云：此不足為法。<br/>
　　<span class="book-name">左傳</span>：蘋蘩蕰藻之菜，可薦於鬼神。　<span class="book-name">楚元王傳</span>：豈為區區之禮哉。顏注：區區，小也。<br/>
　　<span class="book-name">上林賦</span>：過鳷鵲，望露寒。露寒，殿名。<br/>
　　鮑照詩：清如玉壺冰。</small><br/>
　　<span id="shang-n2197" about="#mwt141" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#shang-n2197" class="mw-selflink-fragment">上<small about="#mwt142" typeof="mw:Transclusion">上聲</small>後園山脚</a></span><br/>
　　<small about="#mwt143" typeof="mw:Transclusion">鶴注：詩云「自我登隴首，十年經碧岑」，公以<span class="date" title="759年">乾元二年</span>入隴右，至大曆三年為十年，然是年正月已出峽，今首云「朱夏熱所嬰」，乃二年夏作無疑。　<span class="book-name">上林賦</span>：遊於後園。</small><br/>
　　朱夏熱所嬰，清旭<small about="#mwt145" typeof="mw:Transclusion">一作日</small>步北林。小園背<small about="#mwt146" typeof="mw:Transclusion">音佩</small>高岡，挽葛上<small about="#mwt147" typeof="mw:Transclusion">上聲</small>崎崟。曠望延駐目，飄颻散疏襟。潛鱗恨水<small about="#mwt148" typeof="mw:Transclusion">一作用</small>壯，去翼依雲深。勿謂地無疆，劣於山有陰。石榞<small about="#mwt149" typeof="mw:Transclusion">張作原</small>遍天下，水陸兼浮沉。<br/>
　　<small about="#mwt150" typeof="mw:Transclusion">首記山脚勝景。　上四，曉登山脚。中四，山前所見。下四，登山而慨世也。　潛鱗、去翼，承駐日來，亦寓自況。勿謂大地無疆，此山便劣，今舉世藉石榞以療飢，則水陸皆屬浮沉耳，不若園中猶可寄跡也。<br/>
　　傅毅詩：踐朱夏之炎赫。<br/>
　　<span class="book-name">江賦</span>：視氛祲於清旭。曹植詩：徘徊步北林。<br/>
　　<span class="book-name">詩</span>：于彼高岡。<br/>
　　<span class="book-name">易</span>：坤厚載物，德合無疆。<br/>
　　張遠引<span class="book-name">尸子</span>：莒國有石焦原者，廣五十步，臨百初之溪，莒國莫敢近也，有以勇見莒子者，却行齊踵焉。此詩借比世路之險窄也。舊本作石榞。沈存中云：石榞，木名，子如芎藭，其皮可禦饑，時天下荒亂，水陸並載石榞以充糧。</small><br/>
　　自我登隴首，十年經碧岑。劍門來巫峽，薄倚<small about="#mwt151" typeof="mw:Transclusion">一作倚薄</small>浩至今。故園暗戎馬，骨肉失追尋。時危無消息，老去多歸心。志士惜白日，久客藉黃金。敢為蘇門嘯，庶作<span class="book-name">梁父<small about="#mwt152" typeof="mw:Transclusion">音甫</small>吟</span>。<br/>
　　<small about="#mwt153" typeof="mw:Transclusion">此從後園感懷。　上四，留蜀之久。中四，思鄉之切。下四，窮老而傷情也。　戎馬，指周智光犯京。骨肉，謂弟妹飄零。久客藉金，不得為蘇門之長嘯，而志士惜日，猶思作梁父之行吟，蓋終不能忘情於用世耳。此章兩段，各十二句。<br/>
　　庾信詩：不言登隴首。<br/>
　　古詩：志士苦日短。<br/>
　　又：徒有萬里志，欲行囊無金。<br/>
　　<span class="book-name">阮籍傳</span>：籍嘗於蘇門遇孫登，還半嶺，聞有聲如鸞鳳之音，乃登嘯也。<br/>
　　黃生謂：<span class="book-name">梁父吟</span>，非竊比諸葛也。陸機、沈約，各有<span class="book-name">梁父吟</span>，皆傷時運易逝之意。此另一說。</small><br/>
　　<span id="ji_xia_song_xiang_di_shao_pei_huang_men_cong" about="#mwt155" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#ji_xia_song_xiang_di_shao_pei_huang_men_cong" class="mw-selflink-fragment">季夏送鄉弟韶陪黃門從<small about="#mwt156" typeof="mw:Transclusion">去聲</small>叔朝<small about="#mwt157" typeof="mw:Transclusion">音潮</small>謁</a></span><br/>
　　<small about="#mwt158" typeof="mw:Transclusion">張遠注：鄉弟，故鄉同姓之弟。　朱注：唐杜鴻漸以黃門侍郎同平章事鎮蜀，大曆二年六月，自蜀還朝，當是其時作。</small><br/>
　　令弟尚為蒼水使<small about="#mwt160" typeof="mw:Transclusion">原注：韶比兼開江使，通成都外江下峽舟船。使，去聲</small>，名家莫出杜陵人。比<small about="#mwt161" typeof="mw:Transclusion">必二切，一作此</small>來相<small about="#mwt162" typeof="mw:Transclusion">去聲</small>國兼安蜀，歸赴朝廷已入秦。捨舟策馬論<small about="#mwt163" typeof="mw:Transclusion">平聲</small>兵地，拖玉腰金報主身。莫度清秋吟蟋蟀，早聞<small about="#mwt164" typeof="mw:Transclusion">今本一作開</small>黃閣<small about="#mwt165" typeof="mw:Transclusion">郭作閤</small>畫麒麟。<br/>
　　<small about="#mwt166" typeof="mw:Transclusion">題本送韶，因陪黃門朝謁，故詩中兼及鴻漸。　首句，提杜韶。次句，起鴻漸。安蜀、入秦，此敘朝謁之故。捨舟策馬，杜韶陪行。拖玉腰金，鴻漸朝服。莫度清秋，望韶速往。早聞黃閣，期漸功成也。下四，皆弟叔雙關。　<span class="book-name">杜臆</span>：弟為蒼水使，而加一尚字，見官未稱其才。<br/>
　　謝靈運詩：末路值令弟。　<span class="book-name">吳越春秋</span>：禹登衡嶽，夢見赤繡衣男子，自稱蒼水使者，曰：聞帝使文命於此，故來候之。<br/>
　　王洙曰：杜陵有南北杜，最稱名家。<br/>
　　韶出峽後，從荆州陸道歸，故曰「捨舟策馬」。<span class="book-name">吳越春秋</span>：捨舟而去。又：策馬飛輿，遂還宮闕。<br/>
　　洙曰：<span class="book-name">西征賦</span>：拖鳴玉以出入禁門。　<span class="name">岑文本</span>頌：腰金鳴玉，執贄奉璋。<br/>
　　韶行在六月，囑其勿逗遛中途而聽蟋蟀秋吟。舊注引王褒頌「蟋蟀俟秋吟」，是也。盧注引潘岳<span class="book-name">秋興賦</span>「蟋蟀鳴於軒屏」，蓋以潘岳為黃門侍郎，取其與杜黃門相合，不知此句乃說杜韶，非說鴻漸也。<br/>
　　鶴曰：漢有給事黃門侍郎，晉有黃門侍郎。<span class="book-name">唐志</span><span class="date" title="662年">龍朔二年</span>，改黃門侍郎曰東臺侍郎。<span class="date" title="758年">乾元元年</span>，又曰黃門。　<span class="book-name">演義</span>：黃閣，蕭何所作。</small><br/>
　　<small about="#mwt167" typeof="mw:Transclusion">崔旰殺郭英乂，竊據成都，罪在必討。鴻漸初赴鎮時，權為姑息偷安，或勢非得已。及入朝之日，自宜密奏帝前，斬旰都下，以正典刑。詩曰「論兵地」，見離蜀可以用兵矣。曰「報主身」，見受恩宜思報國矣。此時若能補過立功，尚可勒名麟閣也。下截頌中有諷，寓意微婉。後鴻漸廣為貢獻，薦崔旰才堪寄任，豈公屬望本意乎。<br/>
　　蔡夢弼曰：考杜氏家譜，襄陽杜氏，出自晉當陽成侯預，而佑蓋其後也。佑生三子，師損、式方、從郁。師損三子，詮、愉、羔。式方五子，惲、憓、悰、恂、慆。從郁二子，牧、顓。羣從中，悰官最高，而牧名最著。杜氏凡五房，一京兆杜氏，二杜陵杜氏，三襄陽杜氏，四洹水杜氏，五濮陽杜氏。而甫一派又不在五派之中，甫與佑既同出於預，而家譜不載，何也，豈以其官不達，而諸杜不通譜系乎。夢弼因覽其譜系，而為之書。<br/>
　　謝杰曰：公視杜陵之族甚疏，然公亦世貴，固無藉其尺五天矣。</small><br/>
　　<span id="yan_yu" about="#mwt168" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#yan_yu" class="mw-selflink-fragment">灩澦</a></span><br/>
　　<small about="#mwt169" typeof="mw:Transclusion">鶴注：此當是大曆二年夏作。<span class="book-name">舊史</span>：大曆二年，河東、河南、江浙、淮南、福建等道五十五州，奏水災，蜀雖不預，宜亦水高矣。</small><br/>
　　灩澦既没孤根深，西來水多愁太陰。江天漠漠鳥雙去，風雨時時龍一吟。舟人漁子歌回首，估客胡商淚滿襟。寄語舟航惡年少<small about="#mwt170" typeof="mw:Transclusion">去聲</small>，休翻鹽井擲<small about="#mwt171" typeof="mw:Transclusion">一作横，一作摸</small>黃金。<br/>
　　<small about="#mwt172" typeof="mw:Transclusion">此見灩澦水勢，而戒人冒險也。在四句分截。　灩澦根没，以水多故也。江天風雨，即太陰愁慘之象。鳥去龍吟，則人不可往矣。回首，見險知止也。淚襟，阻水難下也。少年無賴，逐利輕生，故戒其翻鹽以擲金。<br/>
　　王濬表：孤根獨立。<br/>
　　朱瀚曰：水，即太陰也。公詩「黑入太陰雷雨垂」，亦言氣象愁慘耳。舊指水神自愁，非是。吳楊泉<span class="book-name">五湖賦</span>：太陰之所毖。<br/>
　　周王褒詩：漠漠樹煙起。<br/>
　　陶潛詩：時時見遺烈。<br/>
　　<span class="book-name">韓信傳</span>：淮陰惡少年。<br/>
　　翻，乃翻飛之意，舟行疾也。擲，換也，又賭錢也。沈攸之詩：半醉驪歌應可奏，上客莫慮擲黃金。若作「横」，讀去聲，謂非理横取也。</small><br/>
　　<small about="#mwt173" typeof="mw:Transclusion">葉夢得<span class="book-name">石林詩話</span>曰：詩下雙字極難，便須七言五言之間，除去四字三字外，精神興致，全見於兩言，方為工妙。唐人記「水田飛白鷺，夏木囀黃鸝」為李嘉祐詩，王摩詰添「漠漠」「陰陰」四字，為嘉祐點化，自見其妙。如李光弼將郭子儀軍，一號令之，精彩數倍。不然，如嘉祐本句，但是詠景耳，人皆可到，要之當令如老杜「無邊落葉蕭蕭下，不盡長江滚滚來」，與「江天漠漠鳥雙去，風雨時時龍一吟」等句，乃為超絕。近世王荆公詩「新霜浦漵綿綿白，薄晚園林往往青」，與蘇子瞻詩「浥浥爐香初泛夜，離離花影欲摇春」，皆可以追配前作。<br/>
　　今按：王摩詰乃盛唐人，李嘉祐乃中唐人，胡元瑞謂是李剪王句，非王演李語，石林誤矣。</small><br/>
　　<span id="gao_dong_ceng" about="#mwt175" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#gao_dong_ceng" class="mw-selflink-fragment">七月一日題終明府水樓二首</a></span><br/>
　　<small about="#mwt174" typeof="mw:Transclusion">鶴注：此當是夔州作，故云「楚江巫峽半雲雨」。終明府，當是奉節宰，故云「為政風流今在兹」。　按：杜詩凡稱月稱日者，皆指節候言，此七月一日，乃立秋之日，故曰「秋風此日灑衣裳」。後有詩題<span class="book-name">大曆二年九月三十日</span>，而詩云「悲秋向夕終」，則恰好秋盡矣。</small><br/>
　　高棟曾<small about="#mwt176" typeof="mw:Transclusion">音層</small>軒已自涼，秋風此日灑衣裳。翛然欲下<small about="#mwt177" typeof="mw:Transclusion">去聲</small>陰山<small about="#mwt178" typeof="mw:Transclusion">黃生作山陰</small>雪，不去非無漢署香。絕壁過雲開錦繡，疏松夾<small about="#mwt179" typeof="mw:Transclusion">黃作隔</small>水奏笙簧。看君宜著<small about="#mwt180" typeof="mw:Transclusion">陟略切</small>王喬履，真賜還疑出尚方。<br/>
　　<small about="#mwt181" typeof="mw:Transclusion">此章從水樓說起，結終明府。　首切水樓，次貼初秋。樓高風颯，如此翛然，疑下陰山之雪，今對之不忍舍去，非為無郎署而留此，正以壁開錦繡，松奏笙簧，樓上見聞絕勝故耳。終在此間，去仙何遠，故遂以王喬比之，且望其即真也。<br/>
　　張華詩：穆如灑清風。<br/>
　　洙曰：陰山，匈奴山名。吐谷渾西附陰山，其地四時常有冰雪，雖六七月，雨雹甚盛。<span class="book-name">廣志</span>：代郡陰山，五月猶宿雪。<br/>
　　又曰：尚書郎，漢置四人，口銜雞舌香，以奏事答對，欲使氣息芬芳。<br/>
　　謝靈運詩：晨策尋絕壁。　劉繪詩：交錯錦繡陳。<br/>
　　<span class="book-name">詩</span>：吹笙鼓簧。<br/>
　　王喬履，見四卷。原注：終明府，功曹也，兼攝奉節令。故有此句。<br/>
　　<span class="book-name">尹翁歸傳</span>：滿歲為真。<span class="book-name">孝平帝紀</span>：吏在二百石以上，一切滿秩如真。如淳曰：諸官吏初除，皆試守一歲，迺為真食之俸。　<span class="book-name">漢·百官公卿表</span>：少府屬官，一曰尚方。師古曰：尚方，主作禁器物。</small><br/>
　　虙<small about="#mwt182" typeof="mw:Transclusion">音伏，舊作宓，誤。宓，音密</small>子彈琴邑宰日，終軍棄繻英妙時。承家節操<small about="#mwt183" typeof="mw:Transclusion">七到切</small>尚不泯，為政風流今在兹。可憐賓客盡傾蓋，何處老翁來賦詩。楚江巫峽半雲雨，清簟<small about="#mwt184" typeof="mw:Transclusion">徒點切</small>疏簾看奕棋。<br/>
　　<small about="#mwt186" typeof="mw:Transclusion">次章，從終明府說起，結歸水樓。　虙子，切明府。終軍，切終姓。承家，頂終軍。為政，頂虙子。下文好客好詩，可見明府風流。彼衆賓傾蓋，飲酒彈棋，都屬官僚舊知，公以羈旅老翁，賦詩看奕於其中，獨有無限悲涼之意。　黃生曰：此詩首尾皆對，人多不覺。 五六失粘。<br/>
　　<span class="book-name">呂氏春秋</span>：虙子賤治單父，身不下堂，彈鳴琴而治之。<br/>
　　<span class="book-name">漢書</span>：<span class="name">終軍</span>年十八，選為博士弟子。步入關，關吏與<span class="name">軍</span>繻，<span class="name">軍</span>問：「以此何為」，吏曰：「為復傳，還當以合符」，<span class="name">軍</span>曰：「丈夫西遊，不復傳還」，遂棄繻而去。後為謁者，行郡國，建節東出關，關吏曰：「此乃前棄繻生也」。繻，帛邊也，裂繻頭合為符信，即傳符也。<span class="book-name">西征賦</span>：終童山東之英妙。<br/>
　　<span class="book-name">抱朴子</span>：承家繼體。　<span class="book-name">晉書·周虓傳</span>：少有節操。<br/>
　　<span class="book-name">左傳</span>：子產為政。　<span class="book-name">晉書·樂廣傳</span>：天下言風流者，以王樂為稱首。<br/>
　　<span class="book-name">家語</span>：孔子遇程子於途，傾蓋而語。<span class="book-name">鄒陽傳</span>：古語：「白頭如新，傾蓋如故」。文穎曰：傾蓋，猶交蓋駐車也。<br/>
　　阮籍詩：誰謂此何處。　魏文帝書：已成老翁。<br/>
　　雲雨，用宋玉<span class="book-name">高唐賦</span>。<br/>
　　江淹賦：夏簟清兮畫不暮。　魏文帝書：彈碁間設，終以博弈。</small><br/>
　　<small about="#mwt187" typeof="mw:Transclusion">蘇軾<span class="book-name">東坡詩話</span>：參寥子言：「老杜詩云『楚江巫峽半雲雨，清簟疏簾看奕棋』，此句可畫，但恐畫不就耳」，僕言：「公禪人，亦復愛此綺語耶」，寥云：「譬如不事口腹人，見江瑶柱，豈免一朵頤哉」。<br/>
　　黃生曰：前首多寫景，後首多敘事，相合成章。後首一結，寫景真趣在目，可庇前路之板重，此章法自為振救也。</small><br/>
　　<span id="dong_tun-n2205" about="#mwt190" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#dong_tun-n2205" class="mw-selflink-fragment">行<small about="#mwt188" typeof="mw:Transclusion">去聲</small>官張望補稻畦水歸</a></span><br/>
　　<small about="#mwt189" typeof="mw:Transclusion">鶴注：當是大曆二年在瀼西時作。是年秋，始遷居東屯。朱注：行官，是行田者。韓文公<span class="book-name">答孟簡書</span>：「行官自南迴過吉州」，蓋唐時有此名目。鶴曰：行，音去聲，如行酒之行，付與也，使之領，故曰行官。　題言補足稻畦之水，<span class="book-name">杜臆</span>謂補稻、補水，是兩事，非也。玩全詩，俱言畦水可見。</small><br/>
　　東屯<small about="#mwt191" typeof="mw:Transclusion">平聲</small>大江北<small about="#mwt192" typeof="mw:Transclusion">一云枕大江</small>，百頃平若案。六月青稻多，千畦碧泉亂。插秧適云已，引溜加溉灌。更<small about="#mwt193" typeof="mw:Transclusion">平聲</small>僕往方塘，決渠當斷岸。<br/>
　　<small about="#mwt194" typeof="mw:Transclusion">上四，稻畦之水。下四，行官補水。<br/>
　　<span class="book-name">杜臆</span>：按志書，城東有東瀼水，公孫述於水濱墾稻田百許頃，號東屯，稻米為蜀第一，故公<span class="book-name">孟冬</span>詩有「嘗稻雪翻匙」之句。<br/>
　　百頃，萬畝也。<br/>
　　崔瑗歌：穿溜廣灌溉，決渠作甘雨。<br/>
　　<span class="book-name">記</span>：乃留更僕。注：以番次更代使之也。　劉楨詩：方塘含白水。<br/>
　　鮑照<span class="book-name">蕪城賦</span>：崒若斷岸。</small><br/>
　　公私各地著<small about="#mwt196" typeof="mw:Transclusion">直畧切</small>，浸潤無天旱。主守問家臣，分明<small about="#mwt197" typeof="mw:Transclusion"><span class="book-name">正異</span>作朋</small>見溪<small about="#mwt198" typeof="mw:Transclusion">黃生作蹊</small>畔<small about="#mwt199" typeof="mw:Transclusion">一作伴</small>。芊芊<small about="#mwt200" typeof="mw:Transclusion">一作芊芊，一作竽竽</small>炯翠羽，剡剡<small about="#mwt201" typeof="mw:Transclusion">以冉切</small>生<small about="#mwt202" typeof="mw:Transclusion">一作向</small>銀漢。鷗鳥鏡裏來，關山雪邊看。<br/>
　　<small about="#mwt203" typeof="mw:Transclusion">上四，行官歸答之詞。下四，公想稻畦之景。　自補水之後，公私地畝，浸潤有餘，今主守之事，問之家僮，皆分明共見者。主守，屬行官自稱。　朱注：芊芊二句，言苗色之青蔥。鷗鳥二句，言畦水之明淨。　蔡興宗<span class="book-name">正異</span>作分朋，謂芸者必分朋曹而進。今按：芸田須用多人，引水不必分朋，不如仍作分明。　<span class="book-name">杜臆</span>：瀼田在上牢、下牢兩關之間，故云關山，與他處關山不同。<br/>
　　梁武帝集：公私畎畝，務盡地利。　<span class="book-name">食貨志</span>：理民之道，地著為本。注：地著，謂安土也。<br/>
　　庾信<span class="book-name">春賦</span>：分朋入射堂。　黃生注：蹊，是田界。<br/>
　　潘岳詩：稻栽肅芊芊，黍苗何離離。　<span class="book-name">洛神賦</span>：或拾翠羽。<br/>
　　<span class="book-name">玉藻</span>：弁行，剡剡起履。注：剡剡，起貌。<span class="book-name">說文</span>：剡，銳利貌。　<span class="book-name">廣雅</span>：天河，謂之天漢，亦曰銀漢。<br/>
　　庾信<span class="book-name">行雨山銘</span>：樹入床前，山來鏡裏。</small><br/>
　　秋菰成黑米，精鑿<small about="#mwt204" typeof="mw:Transclusion">音作，一作穀</small>傳<small about="#mwt205" typeof="mw:Transclusion">一作傅</small>白粲。玉粒足晨炊，紅鮮任霞散。終然添<small about="#mwt206" typeof="mw:Transclusion">黃生作忝</small>旅食，作苦期壯觀<small about="#mwt207" typeof="mw:Transclusion">去聲</small>。遺穗及衆多，我倉戒滋漫。<br/>
　　<small about="#mwt208" typeof="mw:Transclusion">上四，言秋成可望。下四，欲有無與共。　黑白紅鮮，皆畦中所收者。玉粒自食，而紅稻霞散，此即遺穗也。及衆多，將分惠於人。戒滋漫，不專利於已。　張遠注：此係仄韻排律，效六朝體也。　此章三段，各八句。<br/>
　　陳藏器曰：菰首小者，擘之內有黑灰如墨，名烏鬱，人亦食之。庾肩吾詩：黑米生菰葑，青花出稻苗。<br/>
　　<span class="book-name">左傳注</span>：鑿，謂治米使白，本作糳。凡舂米，一石得三斗為精，得四為鑿。　<span class="book-name">漢書注</span>：白粲，謂擇米使白粲粲然。<br/>
　　<span class="book-name">杜臆</span>：公詩有云「落杵光輝白，除芒子粒紅」，即所謂玉粒紅鮮也。　<span class="book-name">拾遺記</span>：環丘上有方壺千里，多大鵠，高一丈，羣飛於湖際，採不周之粟，於環丘之上，生穟高五丈，其粒皎然如玉。沈約詩：玉粒晨炊，華燭夜炳。<span class="book-name">韓信傳</span>：晨炊蓐食。　鮮于注：江浙人謂紅米曰紅鮮。李百藥詩：羽觴傾綠蟻，落日照紅鮮。<br/>
　　<span class="book-name">辯命論</span>：終然不變。　魏文帝云：旅食南館。<br/>
　　楊惲書：田家作苦。　黃注：壯觀，言委積之高。<span class="book-name">封禪書</span>：天下之壯觀。<br/>
　　<span class="book-name">詩</span>：彼有遺秉，此有滯穗，伊寡婦之利。<br/>
　　又：我倉既盈，我庾維億。</small><br/>
　　<span id="qiu_xing_guan" about="#mwt190" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#dong_tun-n2205" class="mw-selflink-fragment">秋行<small about="#mwt209" typeof="mw:Transclusion">去聲</small>官張望督促東渚耗<small about="#mwt210" typeof="mw:Transclusion">一作刈</small>稻向畢清晨遣女奴阿稽豎子阿段往問</a></span><br/>
　　<small about="#mwt211" typeof="mw:Transclusion">鶴注：此是大曆二年秋，自瀼西居東屯時作。行官督促東渚耗稻，乃夏間事，至秋而其事將畢，又遣女奴豎子往問，令其始終毋怠也，故篇中將全歲農功，詳悉言之。　東渚，即東屯。小洲曰渚。舊注：耗，減也，謂蒲稗之能為禾害者，盡減去之。盧注：<span class="book-name">漢·高本紀</span>：中縣人以故不耗減。注曰：耗，損也。今云耗稻，謂損去其草，使稻得長，猶耘苗也。朱注：<span class="book-name">說文</span>：耗，本作秏，稻屬，從禾，毛聲，今作耗。<span class="book-name">呂氏春秋</span>：飯之美者，有玄山之禾，南海之秏。督促秏稻，言督促田禾之事。今玩詩首段，意自當以舊注為正。</small><br/>
　　東渚雨今足，佇聞粳稻香。上天無偏頗，蒲稗各自長。人情見非類，田家戒其荒。功夫競搰搰，除草置岸旁。<br/>
　　<small about="#mwt213" typeof="mw:Transclusion">首敘東屯除草之事。　秋成在望，故粳稻欲香。生物無偏，造化之仁。草除非類，裁成之道也。<br/>
　　洙曰：謝靈運詩：滮池溉粳稻。<span class="book-name">字林</span>云：糯，黏稻。粳，稻不黏者。<br/>
　　<span class="book-name">漢書</span>：天不頗覆，地不偏載。<br/>
　　謝靈運<span class="book-name">湖中作</span>：蒲稗相因依。　<span class="book-name">前漢·郊祀志</span>：萬物之情，不可罔以非類。<span class="book-name">漢書</span>：劉章歌：非其種者，鋤而去之。<br/>
　　<span class="book-name">漢·武帝紀</span>：野荒田苛也。<br/>
　　<span class="book-name">莊子</span>：搰搰然用力甚多，而見功寡。<br/>
　　<span class="book-name">食貨志</span>：芸，除草也。</small><br/>
　　穀者命之<small about="#mwt214" typeof="mw:Transclusion">一云令士</small>本，客居安可忘。青春具所務，勤墾免亂常。吳牛力容易<small about="#mwt215" typeof="mw:Transclusion">音異</small>，並驅<small about="#mwt216" typeof="mw:Transclusion">去聲</small>紛遊場<small about="#mwt217" typeof="mw:Transclusion">從吳本，一作動莫當</small>。<br/>
　　<small typeof="mw:Transclusion">此言春耕之事，客居所急。　農夫食力，乃謀生常理，今東屯督耕，庶免亂常也。<br/>
　　<span class="book-name">范子計然</span>曰：五穀者，萬民之命，國之重寶也。<span class="book-name">晉書</span>：黎元以穀為命。<br/>
　　<span class="book-name">世說</span>：滿奮曰：臣猶<span title="太平御覽·卷第四·天部四·月：《風俗通》曰：吳牛望見月則喘，使之苦於日，見月怖喘矣。" class="source">吳牛</span>，望月而喘。注：水牛也。<br/>
　　<span class="book-name">詩</span>：並驅從兩牡兮。　<span class="book-name">籍田賦</span>：遊場染屨。</small><br/>
　　豐苗亦已穊<small about="#mwt218" typeof="mw:Transclusion">几利切，或作溉</small>，雲水照方塘。有生固蔓延，静一資隄防。督領不無人，提攜<small about="#mwt219" typeof="mw:Transclusion">一作挈</small>頗在綱。<br/>
　　<small about="#mwt220" typeof="mw:Transclusion">此言夏芸之事，責在張望。　水多草生，恐滋蔓延，故須專意隄防。所督雖多人，提綱則行官也。<br/>
　　<span class="book-name">漢書</span>：深耕穊種。注：穊，稠也。穊種，言多子孫。<br/>
　　李巨仁詩：白水溢方塘，淼淼素波揚。<br/>
　　<span class="book-name">采葛歌</span>：葛不延蔓棻台台。<br/>
　　<span class="book-name">書</span>：若網在綱，有條而不紊。</small><br/>
　　荆揚風土煖，肅肅候微霜。尚恐主守疏，用心未甚臧。清朝遣婢僕，寄語踰崇岡。<br/>
　　<small about="#mwt221" typeof="mw:Transclusion">此因秋收將近，遣人往問。霜降，乃成熟之候。主守，指行官。踰岡，越山至東屯也。<br/>
　　<span class="book-name">晉書·阮籍傳</span>：樂其風土。<br/>
　　阮籍詩：陰氣下微霜。<br/>
　　<span class="book-name">周書</span>：惟土物愛，厥心臧。<br/>
　　傅亮詩：總旆崇岡。</small><br/>
　　西成聚必散，不獨陵我倉。豈要<small about="#mwt222" typeof="mw:Transclusion">平聲</small>仁里譽，感此亂世忙。北風吹蒹葭，蟋蟀近中堂。荏苒百工休，鬱紆遲暮傷。<br/>
　　<small about="#mwt223" typeof="mw:Transclusion">末擬秋成後情事。　亂世之人，每多窮促，故散粟以周鄰里，即前章「遺穗及衆多」意。北風以下，當與<span class="book-name">豳風</span>「蟋蟀床下，塞向墐戶。曰為改歲，入此室處」參看。玩此一段，見公先人後己，大道為公之念。　此章起結各八句，中三段各六句。<br/>
　　<span class="book-name">書</span>：平秩西成。<br/>
　　<span class="book-name">籍田賦</span>：我倉如陵，我庾如坻。<br/>
　　<span class="book-name">思玄賦</span>：匪仁里其焉宅。<br/>
　　<span class="book-name">詩</span>：北風其涼。又：蒹葭蒼蒼。<br/>
　　又：十月蟋蟀，入我床下。<br/>
　　謝靈運詩：履運傷荏苒。　<span class="book-name">月令</span>：霜降百工休。<br/>
　　陸士衡詩：紆鬱遊子情。　謝琨詩：遲暮獨如何。</small><br/>
　　<small about="#mwt225" typeof="mw:Transclusion">黃生曰：杜田園諸詩，覺有傲聣陶公之色，其氣力沉雄，骨力蒼勁處，本色自不可掩耳。　又曰：<span class="book-name">信行修水筒</span>詩，極其獎賞，此詩乃云「尚恐主守疏，用心未甚臧」，則二人之賢否見矣。</small><br/>
　　<span id="zu_yu_bu_de_gui_rang_xi_gan" about="#mwt226" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#zu_yu_bu_de_gui_rang_xi_gan" class="mw-selflink-fragment">阻雨不得歸瀼西甘<small about="#mwt227" typeof="mw:Transclusion">一作柑後同</small>林</a></span><br/>
　　<small about="#mwt228" typeof="mw:Transclusion">當是大曆二年七月作，故詩云「三伏適已過」。　<span class="book-name">杜臆</span>：時暫往白帝城而阻雨也。　<span class="book-name">寰宇記</span>：夔州大昌縣西，有千頃池，水分三道，一道南流，為奉節縣西瀼水。</small><br/>
　　三伏適已過，驕陽化為霖。欲歸瀼西宅，阻此江浦深。<br/>
　　<small about="#mwt229" typeof="mw:Transclusion">首記秋日阻雨。<br/>
　　陰陽書曰：夏至後第三庚為初伏，第四庚為中伏，立秋後初庚為末伏。王彪之<span class="book-name">井賦</span>：三伏焦暑，亢陽重授。<span class="book-name">漢·郊祀志</span>：作伏祠。顏師古曰：伏者，謂陰氣將起，迫於殘陽而未得升，故為藏伏。因古伏日，立秋之後，以金代火，金畏於火，故至庚日必伏。庚，金也。</small><br/>
　　壞舟百板坼，峻岸復<small about="#mwt230" typeof="mw:Transclusion">扶又切</small>萬尋。篙工初一棄，恐泥<small about="#mwt231" typeof="mw:Transclusion">去聲</small>勞寸心。佇<small about="#mwt232" typeof="mw:Transclusion">一作倚</small>立東城隅，悵望高飛禽。草堂亂玄圃，不隔崑崙岑。昏渾衣裳外，曠絕同曾<small about="#mwt233" typeof="mw:Transclusion">音層，一作層</small>陰。<br/>
　　<small about="#mwt234" typeof="mw:Transclusion">此歎不得歸瀼西。　上四，言無舟可渡。下六，東望增慨也。　盧注：瀼西咫尺，非比玄圃崑崙，其如水氣侵衣，層陰隔絕何。<br/>
　　<span class="book-name">詩</span>：佇立以泣。　前<span class="book-name">柴門</span>詩「東城乾旱天」，指白帝在夔州之東。此云「佇立東城隅」，言瀼西在夔州之東。<span class="book-name">地志</span>：瀼水，在夔州府治東十里。</small><br/>
　　園甘長<small about="#mwt235" typeof="mw:Transclusion">丁丈切</small>成時，三寸如黃金。諸侯舊上<small about="#mwt236" typeof="mw:Transclusion">上聲</small>計，厥貢傾千林。邦人不足重，所迫豪吏侵。客居暫封殖，日夜偶瑶琴。虚徐五株態，側塞<small about="#mwt237" typeof="mw:Transclusion">先則切</small>煩胸襟。<br/>
　　<small about="#mwt238" typeof="mw:Transclusion">此遥憶甘林景物。　趙曰：甘可入貢，非不貴也。邦人反不以為重者，苦於豪吏侵奪故耳，土人不敢多種，唯客居者暫可封殖。　夢弼曰：偶瑶琴，謂聽其風韻，若鼓瑶琴焉。　遠注：甘樹為風雨掩塞，故胸襟因之煩悶。<br/>
　　<span class="book-name">南史·劉義康傳</span>：文帝嘗冬月噉柑，嘆其形味殊劣。義康還東府，取柑大三寸者供御。梁宗炳<span class="book-name">柑頌</span>：南金其色，隋珠其形。<br/>
　　<span class="book-name">漢書</span>「計偕」注：計者，上計簿也。<br/>
　　<span class="book-name">唐書</span>：夔州歲貢柑橘。<br/>
　　<span class="book-name">前漢·田儋傳</span>：召豪吏子弟。注：豪，長也。<br/>
　　<span class="book-name">左傳</span>：宿敢不封殖此樹，以無忘<span class="book-name">角弓</span>。<br/>
　　<span class="book-name">詩</span>：其虚其邪。注：音徐。<span class="book-name">爾雅</span>作徐。<span class="book-name">通幽賦</span>：承靈訓其虚徐兮。注：狐疑也。<br/>
　　何承天詩：憂虞纏胸襟。</small><br/>
　　安<small about="#mwt239" typeof="mw:Transclusion">一作焉</small>得<small about="#mwt240" typeof="mw:Transclusion">一作能</small>輟雨<small about="#mwt241" typeof="mw:Transclusion">一作兩，非</small>足，杖藜出嶇嶔。條流數<small about="#mwt243" typeof="mw:Transclusion">所主切</small>翠實，偃息歸碧潯。拂拭烏皮几，喜聞樵牧音。令<small about="#mwt244" typeof="mw:Transclusion">平聲</small>兒快搔背，脱我頭上簪。<br/>
　　<small about="#mwt245" typeof="mw:Transclusion">此預擬歸林情事。　杖藜至偃息，自外而入也。拂几至脱簪，坐久而臥也。　翠實，指新甘。碧潯，指瀼水。此章起四句，結八句，中兩段各十句。<br/>
　　謝朓詩：森森散雨足。<br/>
　　謝靈運詩：舉目眺嶇嶔。<br/>
　　劉孝儀<span class="book-name">綠李賦</span>：綠珠滿條流。條流，枝條之上，果實流動也。　又：翠實纍纍。<br/>
　　楊師道詩：連翩度碧潯。<br/>
　　何遜詩：羅袖幸拂拭。<br/>
　　朱注：<span class="book-name">三輔決錄</span>注：丁邯遷漢中太守，妻弟為公孫述將，繫獄，光武詔曰：漢中太守妻，乃繫南鄭獄，誰當搔其背垢者。偽蘇注引袁安晴喜搔背，初無此事。</small><br/>
　　<span id="you_shang" about="#mwt247" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#you_shang" class="mw-selflink-fragment">又上<small about="#mwt248" typeof="mw:Transclusion">上聲</small>後園山脚</a></span><br/>
　　<small about="#mwt249" typeof="mw:Transclusion">初上山脚，在大曆二年之夏，此再上山脚，當在是年之秋。吳論：前篇寫景而後咏懷，此章咏懷而後寫景。</small><br/>
　　昔我遊<span class="place">山東</span>，憶戲<span class="place">東嶽</span>陽。窮秋立<span class="place">日觀</span><small about="#mwt250" typeof="mw:Transclusion">去聲</small>，矯首望八<small about="#mwt251" typeof="mw:Transclusion">一云北</small>荒。<br/>
　　<small about="#mwt252" typeof="mw:Transclusion">此追憶東遊往事。　<span class="book-name">杜臆</span>：上後園山脚，忽憶舊日登臨之地，無限情事，偶然觸發，遂成長篇，非專咏後園。　望八荒，起下文。<br/>
　　何遜詩：凛凛窮秋暮。　<span class="book-name">泰山記</span>：西巖為仙人石門，東巖為介丘，東南巖名日觀。<br/>
　　矯首，昂首也。<span class="book-name">甘泉賦</span>：仰矯首而高望兮。　<span class="book-name">過秦論</span>：并吞八荒。顏注：八方荒忽極遠之地也。</small><br/>
　　<span class="place">朱崖</span>著<small about="#mwt253" typeof="mw:Transclusion">直畧切</small>毫髮，<span class="place">碧海</span>吹衣裳。<span class="name">蓐收</span>困用事，<span class="name">玄冥</span>蔚强梁。逝水自朝<small about="#mwt254" typeof="mw:Transclusion">音潮</small>宗，鎮石<small about="#mwt255" typeof="mw:Transclusion">一作名</small>各其方。平原獨憔悴，農力廢耕桑。非關<small about="#mwt256" typeof="mw:Transclusion">一作北闕</small>風露凋，曾<small about="#mwt257" typeof="mw:Transclusion">音層</small>是戍役傷。於時<small about="#mwt258" typeof="mw:Transclusion">一作是</small>國用富，足以守邊疆。朝<small about="#mwt259" typeof="mw:Transclusion">音潮</small>廷任猛將<small about="#mwt260" typeof="mw:Transclusion">去聲</small>，遠奪戎馬<small about="#mwt261" typeof="mw:Transclusion">一作虜</small>場。<br/>
　　<small about="#mwt262" typeof="mw:Transclusion">此傷當時黷武殃民，乃望中所見者。　上六，記四望之景。下八，慨窮兵之禍。朱崖南望，碧海東望，蓐收西望，玄冥北望。毫髮，言渺茫。吹衣，謂海風。蓐收困而玄冥蔚，謂秋衰冬旺。<span class="book-name">杜臆</span>：此兼喻吐蕃西走，祿山北競。　水石如故，而中原獨疲，以民傷戍役故耳，此追咎當時邊將邀功，朝廷好武也。<br/>
　　<span class="book-name">漢書</span>：武帝定越地，置珠崖郡，在南海中，亦曰朱崖。<br/>
　　<span class="book-name">十洲記</span>：東有碧海，廣狹浩汗，與東海等，水不醎苦，正作碧色。<br/>
　　<span class="book-name">月令</span>：孟秋之月，其神蓐收。孟冬之月，其神玄冥。老子曰：强梁者不得其死。注：如屋梁、橋梁，其力强壯也。<br/>
　　鎮石，即<span class="book-name">周禮</span>九州之鎮山。隋制：祀四鎮，東鎮沂山，西鎮吳山，南鎮會稽山，北鎮醫無閭山。冀州鎮霍山。<br/>
　　朱注：平原，泛言中原，如晁錯書云「平原易地」。黃鶴指德州平原郡，非也。時河北皆苦戍役，不止平原一郡矣。<br/>
　　楊惲<span class="book-name">報孫會宗書</span>：身率妻子，戮力耕桑。<br/>
　　司馬遷書：深踐戎馬之地。</small><br/>
　　到今事反覆<small about="#mwt263" typeof="mw:Transclusion">芳服切</small>，故老淚萬行<small about="#mwt264" typeof="mw:Transclusion">音杭</small><span about="#mwt265" typeof="mw:Transclusion">。<span class="place">龜</span></span><span class="place">蒙</span>不可<small about="#mwt266" typeof="mw:Transclusion">一作復</small>見，況乃懷<small about="#mwt267" typeof="mw:Transclusion">一作復</small>故<small about="#mwt268" typeof="mw:Transclusion">一作舊</small>鄉。肺萎屬<small about="#mwt269" typeof="mw:Transclusion">音竹</small>久戰，骨出熱中腸。憂來杖匣劍，更上<small about="#mwt270" typeof="mw:Transclusion">上聲</small>林北岡。瘴毒猿鳥落，峽乾<small about="#mwt271" typeof="mw:Transclusion">音干</small>南日黃。秋風亦已起，江漢始<small about="#mwt272" typeof="mw:Transclusion">去聲</small>如湯。登高欲有往，蕩析川無梁。<br/>
　　<small about="#mwt273" typeof="mw:Transclusion">此自傷衰年漂泊，乃上山感懷者。　上六，世亂難歸而苦於病。下八，毒瘴難留而阻於水。　事反覆，謂河北屢叛。向登日觀，則傷中原憔悴。今上北岡，又苦南方峽瘴。前後互相遥應。風起以下，言出峽艱難也。<br/>
　　沈佺期詩：霑衣惜萬行。<br/>
　　<span class="book-name">詩</span>：奄有<span class="place">龜</span><span class="place">蒙</span>。二山，乃近東嶽者。<br/>
　　久戰，病咳而身戰也，公<span class="book-name">過王倚</span>詩「寒熱時交戰」可證。舊注作世亂戰伐者，非。<br/>
　　如湯，言風濤相激，如湯之沸。<span class="book-name">苦熱行</span>：湯泉發雲潭。</small><br/>
　　哀彼遠征人，去家死路旁。不及祖父塋，纍纍塚相當。<br/>
　　<small about="#mwt274" typeof="mw:Transclusion">末恐客死他鄉，託征人以寄慨。　此章首尾各四句，中二段各十四句。<br/>
　　<span class="book-name">搜神後記</span>：丁令威化鶴歸，集城門，曰：何不學仙塚纍纍。</small><br/>
　　<small about="#mwt275" typeof="mw:Transclusion">劉會孟曰：本上後園山脚耳，却從昔登東嶽，俯望中州，轉及時事，情緒闊遠，故收拾悲慟。<br/>
　　朱鶴齡曰：開元末，公遊齊趙，有<span class="book-name">望嶽</span>詩，此云「憶戲東嶽陽，窮秋立日觀」，則後又嘗登岱頂矣。<span class="book-name">通鑑</span>：天寶九載四月，平盧范陽節度使安祿山，欲以邊功市寵，數侵掠奚、契丹，奚、契丹各殺公主以叛，祿山討破之。此詩平原、戍役、猛將、戎馬等語，正指當時之事。<span class="book-name">年譜</span>：是歲，公在齊州，其登太山，則在秋冬之交矣。<br/>
　　今按<span class="book-name">壯遊</span>詩自下考功第後，始放浪齊趙，凡經八九年，當是<span class="date" title="737年">開元二十五年</span>至<span class="date" title="745年">天寶四載</span>也。又<span class="book-name">昔遊</span>詩云：「是時倉廩實」，又云「幽燕盛用武」，即此詩所謂「國用富」、「任猛將」也。公遊東嶽，必在其時。朱注謂再遊東嶽，在<span class="date" title="749年">天寶八載</span>，據<span class="book-name">年譜</span>，是歲雖到齊州，但未知其確曾登嶽否耳。</small><br/>
　　<span id="chao-n2213" about="#mwt277" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#chao-n2213" class="mw-selflink-fragment">奉送王信州崟北歸</a></span><br/>
　　<small about="#mwt276" typeof="mw:Transclusion">錢箋：梁大同三年，於巴州郡治立信州，唐武德元年，改巴東郡為信州，二年，又改信州為夔州。朱注：鶴云：唐潁州，亦曰信州，今詩有「絕塞豁窮愁」語，乃是夔州。蓋王以郎官出守夔州，今罷郡歸朝，而公送之。舊誤入湖南詩內，特改正之。<span class="book-name">杜臆</span>：王本官夔，而稱信州，襲舊名也。</small><br/>
　　朝<small about="#mwt278" typeof="mw:Transclusion">音潮</small>廷防盜賊，供給愍誅求。下<small about="#mwt279" typeof="mw:Transclusion">去聲</small>詔遷<small about="#mwt280" typeof="mw:Transclusion">一作選</small>郎署，傳聲典信<small about="#mwt281" typeof="mw:Transclusion">一作能典</small>州。蒼生今日困<small about="#mwt282" typeof="mw:Transclusion">一作起</small>，天子嚮時憂。井屋有煙起，瘡痍無血流。壤歌惟海甸，畫<small about="#mwt283" typeof="mw:Transclusion">胡化切</small>角自山樓。白髮寐常早，荒榛農復<small about="#mwt284" typeof="mw:Transclusion">扶又切</small>秋。<br/>
　　<small about="#mwt285" typeof="mw:Transclusion">從初守信州敘起。　追言朝廷為民擇官，以王能力蘇民困也。井邑有煙，誅求已息。瘡痍無血，盜賊漸弭。歌惟海甸，他皆經亂矣。角吹山樓，夔尚防警也。白髮二句，自敘客夔之況。<br/>
　　<span class="book-name">左傳</span>：誅求無時。<br/>
　　<span class="book-name">帝王世紀</span>：堯時有老人擊壤而歌。　<span class="book-name">北山移文</span>：張英風於海甸。</small><br/>
　　解龜踰臥轍，遣騎<small about="#mwt287" typeof="mw:Transclusion">去聲</small>覓扁舟。徐榻不知<small about="#mwt288" typeof="mw:Transclusion">一作能</small>倦，潁川何以酬。塵生<small about="#mwt289" typeof="mw:Transclusion">一作老塵</small>彤管筆，寒膩黑貂裘。高義終焉在，斯文去矣休。别離同雨散，行止各雲浮。林熱鳥開口，江渾<small about="#mwt290" typeof="mw:Transclusion">平聲</small>魚掉頭。<br/>
　　<small about="#mwt291" typeof="mw:Transclusion">此敘交情而惜别也。　解龜，謂離任。臥轍，百姓留王。覓舟，王來要公也。　趙曰：公以徐稚自方，而比王崟為陳蕃，言崟相待如陳蕃之於孺子，我將何以酬潁川乎。潁川，屬陳氏郡號，故用之。　塵生筆，郎官已謝。寒膩裘，客久而敝。高義四句，述臨别之情。林熱二句，寫别時之景。<br/>
　　謝靈運詩：去郡牽絲及，解龜在景平。　<span class="book-name">後漢書</span>：侯霸為臨淮太守，被徵，百姓相攜號哭，遮使者車，或當道而臥。<br/>
　　<span class="book-name">世說</span>：劉真長遣騎，覓張孝廉船。<br/>
　　徐孺下榻，注别見。<br/>
　　<span class="book-name">詩</span>：彤管有煒。注：彤，赤也。公為郎官，得用赤管筆。<br/>
　　黑貂裘：用蘇秦事。<br/>
　　劉琨詩：時哉不我與，去矣若雲浮。<br/>
　　曹植詩：風流雲散，一别如雨。　又詩：行止依林阻。</small><br/>
　　尉佗雖北拜，太史尚南留。軍旅應<small about="#mwt292" typeof="mw:Transclusion">平聲</small>都息，寰區要盡收。九重<small about="#mwt293" typeof="mw:Transclusion">平聲</small>思諫諍，八極念懷柔。徙倚瞻王室，從<small about="#mwt294" typeof="mw:Transclusion">七縱切</small>容仰廟謀。故人持雅論，絕塞豁窮愁。復<small about="#mwt295" typeof="mw:Transclusion">扶又切</small>見陶唐理，甘為汗漫遊。<br/>
　　<small about="#mwt296" typeof="mw:Transclusion">末望其歸朝以致治也。　當亂極思治之際，崟宜乘時建言。尉佗北拜，崔旰入朝也。太史南留，自嘆客夔也。軍旅句，應愍誅求。寰區句，應防盜賊。九重句，應天子憂。八極句，應蒼生困。曰瞻、曰仰，皆公屬望之意。王持正論，以復太平，則身依絕塞者，亦甘為世外之遊矣。諫諍廟謀，王蓋入為朝官。鶴疑召為潁川守者，斷謬。此章三段，各十二句。<br/>
　　前漢高祖使陸賈賜尉佗印，為南越王，賈說佗郊迎，北面稱臣，奉漢約，高祖大悦，拜賈為大中大夫。<br/>
　　<span class="book-name">淮南子</span>：九州之外有八埏，八埏之外有八紘，八紘之外有八極。　<span class="book-name">詩</span>：懷柔百神。<br/>
　　<span class="book-name">光武紀贊</span>：明明廟謀。<br/>
　　孫萬壽詩：雅論窮名理。<br/>
　　<span class="book-name">史記</span>：非窮愁不能著書。<br/>
　　<span class="book-name">淮南子</span>：若士謂盧敖曰：吾與汗漫遊於九垓之外。</small><br/>
　　<span id="jiang_shang_qiu_si_fen_lin" about="#mwt298" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#jiang_shang_qiu_si_fen_lin" class="mw-selflink-fragment">驅豎子摘蒼耳</a></span><br/>
　　<small about="#mwt297" typeof="mw:Transclusion">鶴注：公以大曆二年，遷居赤甲、瀼西，皆在奉節縣北三十里。詩云江上村中，則知不在城郭矣。當是大曆二年秋作。　<span class="book-name">爾雅注</span>：卷耳，或曰苓耳，形似鼠耳，叢生如盤。陸璣<span class="book-name">詩疏</span>：葉似胡荽，白花細莖，可煮為茹，四月生子，如婦人耳璫。<span class="book-name">本草</span>：即今蒼耳。</small><br/>
　　江上秋已分，林<small about="#mwt299" typeof="mw:Transclusion">一作村</small>中瘴猶劇。畦丁告勞苦，無以供日夕。蓬莠獨<small about="#mwt300" typeof="mw:Transclusion">郭作猶</small>不焦，野蔬暗泉石。卷耳況療風，童兒且<small about="#mwt301" typeof="mw:Transclusion">一作僕先</small>時摘。<br/>
　　<small about="#mwt302" typeof="mw:Transclusion">首敘摘蒼耳。　秋分猶旱，故畦蔬不足。蓬莠野蔬，與卷耳雜生者。<br/>
　　<span class="book-name">封禪書</span>：嘉穀不生，而蓬蒿藜莠茂。劇，甚也。<br/>
　　<span class="book-name">本草</span>：卷耳，主療寒痛、風濕周痺、四肢拘攣。</small><br/>
　　侵星驅之去，爛熳<small about="#mwt303" typeof="mw:Transclusion">郭作漫</small>任遠適。放筐亭<small about="#mwt304" typeof="mw:Transclusion">一作當</small>午際，洗剥相蒙冪<small about="#mwt305" typeof="mw:Transclusion">音密</small>。登床半生熟，下<small about="#mwt306" typeof="mw:Transclusion">去聲</small>筯還小益。加點瓜薤間，依稀橘<small about="#mwt308" typeof="mw:Transclusion">一作木</small>奴跡。<br/>
　　<small about="#mwt309" typeof="mw:Transclusion">次記食蒼耳。　晨去午歸，避瘴熱也。洗剥生熟，言製之精潔。因療風，故小益。其色青，似橘皮也。<br/>
　　舊注：冪，覆食巾，謂洗其土，剥其毛，以巾覆之。<br/>
　　趙曰：登床，謂登食床。<br/>
　　<span class="book-name">杜臆</span>：加點，謂瓜薤之間，參用蒼耳。　又云：古人用橘以調和食味，此以蒼耳當橘奴也。杜預<span class="book-name">七規</span>云：庶羞既異，五味代臻，糅以丹橘，雜以芳鱗。　<span class="book-name">晉書·何曾傳</span>：食日萬錢，猶曰無下筯處。　顏延之表：實依稀於河上。　<span class="book-name">荆州記</span>：吳丹陽太守李衡，於武陵龍陽泛洲種甘橘千株，臨死，敕其子曰：吾洲裏千頭木奴，歲可得絹千匹。</small><br/>
　　亂世誅求急，黎民糠籺<small about="#mwt310" typeof="mw:Transclusion">音核</small>窄。飽食亦何心，荒哉膏粱客。富家廚肉臭，戰地骸骨白。寄語惡少<small about="#mwt311" typeof="mw:Transclusion">去聲</small>年，黃金且休擲。<br/>
　　<small about="#mwt312" typeof="mw:Transclusion">末從荒亂感慨。　膏粱徒飽，而黎民苦饑，傷在居人。富家食肉，而戰場暴骨，傷及征夫。此嘆物力之宜惜也。　此章三段，各八句。<br/>
　　<span class="book-name">陳平傳</span>：亦食糠覈耳。晉灼曰：覈，音紇，京師人謂麤屑為紇頭。<br/>
　　<span class="book-name">論語</span>：飽食終日，無所用心。<br/>
　　柳芳<span class="book-name">氏族論</span>：三世有三公者曰膏粱，有令僕曰華腴。　<span class="book-name">魏志·荀彧傳</span>：潁川，四戰之地也。<br/>
　　梁元帝詩：中有惡少年，技能專自得。<br/>
　　梁昭明詩：一擲黃金留上客。　<span class="book-name">杜臆</span>：擲黃金，謂賭錢者。白晝攤錢，與横黃金，皆峽中惡少年事。舊注引馮嫣事，誤。</small><br/>
　　<span id="gan_ling" about="#mwt298" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#jiang_shang_qiu_si_fen_lin" class="mw-selflink-fragment">甘林</a></span><br/>
　　<small about="#mwt313" typeof="mw:Transclusion">此自城中歸瀼西甘林，非從東屯而歸也。詩中有朱門白屋語，可見城野之别。朱注編在大曆二年。</small><br/>
　　捨舟越西岡，入林解我衣。青芻適馬性，好鳥知人歸。晨光映遠岫，夕露見日稀。遲暮少寢食，清曠喜荆扉。經過<small about="#mwt314" typeof="mw:Transclusion">平聲</small>倦俗態，在野無所<small about="#mwt315" typeof="mw:Transclusion">一云或</small>違。試問甘藜藿，未肯羨輕肥。喧静不同科，出處<small about="#mwt316" typeof="mw:Transclusion">上聲</small>各天機。勿矜朱門是，陋此白屋非。<br/>
　　<small about="#mwt317" typeof="mw:Transclusion">首敘歸林景事。　上八，喜林間清曠，乃目所見者。下八，羡野中静閒，乃意所適者。　藜藿白屋，静而處也。輕肥朱門，喧而出也。<br/>
　　<span class="book-name">杜臆</span>：解衣入我林，可得前詩「束帶還騎馬」之解。<br/>
　　曹植詩：好鳥鳴高枝。<br/>
　　謝朓詩：窗中列遠岫。<br/>
　　<span class="book-name">後漢書·仲長統傳</span>：卜居清曠。<br/>
　　沈佺期詩：俗態豈恒堅。<br/>
　　無所違，不與俗違迕也。<br/>
　　<span class="book-name">七啟</span>：余甘藜藿，未暇此食也。<br/>
　　<span class="book-name">莊子</span>：蚿曰：今子動吾天機，而不知其所以然。<br/>
　　郭璞詩：朱門何足榮，未若託蓬萊。<br/>
　　<span class="book-name">蕭望之傳</span>：周公致白屋之士。</small><br/>
　　明朝步鄰里，長<small about="#mwt318" typeof="mw:Transclusion">子丈切</small>老可以依。時危賦斂<small about="#mwt319" typeof="mw:Transclusion">去聲</small>數<small about="#mwt320" typeof="mw:Transclusion">色角切</small>，脱粟為<small about="#mwt321" typeof="mw:Transclusion">去聲</small>爾揮。相攜行豆田，秋花靄菲菲。子實不得喫，貨市送王畿。盡添軍旅用，迫此公家威。主人長跪問<small about="#mwt322" typeof="mw:Transclusion">他本皆作辭</small>，戎馬何時稀。我衰易<small about="#mwt323" typeof="mw:Transclusion">去聲</small>悲傷，屈指數<small about="#mwt324" typeof="mw:Transclusion">所主切</small>賊圍。勸其死王命，慎莫遠奮飛。<br/>
　　<small about="#mwt325" typeof="mw:Transclusion">此歸後感慨時事。　里老作三番訴詞。揮舊粟以供賦斂，一訴也。賣新豆以應軍需，二訴也。公家迫索如此，何時得以少寬，三訴也。中着「跪問」二字，見其勢慼而情苦。末四，公答里老，而朂以急公之義。　<span class="book-name">杜臆</span>：後段列問答之詞，居然古調，與<span class="book-name">三吏</span>、<span class="book-name">三别</span>諸章參觀，何謂唐無古詩乎。　邵注：脱粟，糙米也。爾，指索賦者。子實，豆子成實者。貨市，貨之於市。公家威，謂官吏苛急。主人，即指長老。屈指數，言不久賊平。王命，就賦斂言。遠奮飛，謂逃亡遠去。　此章兩段，各十六句。<br/>
　　<span class="book-name">漢書·公孫弘傳</span>：身食一肉脱粟飯。<br/>
　　又<span class="book-name">張湯傳</span>：屈指計其日。<br/>
　　木華<span class="book-name">海賦</span>：王命急宣。</small><br/>
　　<small about="#mwt326" typeof="mw:Transclusion">盧元昌曰：題是<span class="book-name">甘林</span>，詩不復敘甘林者，已見於<span class="book-name">阻雨</span>一篇也。前篇以豪吏侵奪為辭，此却以迫於賦斂為辭，夔土民不聊生矣。此<span class="book-name">書懷</span>篇所謂「萬里煩供給，孤城最怨思」也。<br/>
　　朱鶴齡曰：<span class="book-name">舊書</span>：大曆元年三月，税青苗地錢，命御史府差使徵之，又用<span class="name">第五𤦺</span>什畝税一法，編戶流亡。二年九月，吐蕃寇靈州、邠州，詔郭子儀率師鎮涇陽，京師戒嚴，故有「時危賦斂數」、「戎馬何時稀」等句。</small><br/>
　　<span id="xia_ri_xiao_yuan_san_bing_jiang_zhong_qiu_cai_du_lei" about="#mwt327" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#xia_ri_xiao_yuan_san_bing_jiang_zhong_qiu_cai_du_lei" class="mw-selflink-fragment">暇日小園散病將種秋菜督勒<small about="#mwt328" typeof="mw:Transclusion">郭作勒，一作勤</small>耕牛兼書觸目</a></span><br/>
　　<small about="#mwt329" typeof="mw:Transclusion">鶴注：當是大曆二年在瀼西作。東屯、瀼西，俱有茅屋，然園圃在瀼西也。</small><br/>
　　不愛入州府，畏人嫌我真。及乎歸茅宇<small about="#mwt330" typeof="mw:Transclusion">一云及歸在茅屋</small>，旁舍未曾<small about="#mwt331" typeof="mw:Transclusion">音層</small>嗔。老病忌<small about="#mwt332" typeof="mw:Transclusion">一作恐</small>拘束，應接喪<small about="#mwt333" typeof="mw:Transclusion">去聲</small>精神。江村意自<small about="#mwt334" typeof="mw:Transclusion">一作日</small>放，林木心所欣。<br/>
　　<small about="#mwt335" typeof="mw:Transclusion">首敘暇日小園散病。　上四，寫人情，見城澆而野樸。下四，寫己意，言厭動而喜静。<br/>
　　<span class="book-name">宋書</span>：何點不入城府，豫章王嶷命駕造點，點從後門遁去。<span class="book-name">襄陽耆舊記</span>：龐德公不入襄陽城。<br/>
　　<span class="dynasty">漢</span><span class="name">高彪</span>詩：利欲亂我真。<br/>
　　江宗表：世網拘束。<br/>
　　<span class="book-name">世說</span>：使人應接不暇。　揚雄<span class="book-name">解嘲</span>：但費精神於此。</small><br/>
　　秋耕屬<small about="#mwt336" typeof="mw:Transclusion">音竹</small>地濕，山雨近甚匀。冬菁飯<small about="#mwt337" typeof="mw:Transclusion">音反</small>之半，牛力晚<small about="#mwt338" typeof="mw:Transclusion">一作曉</small>來新。深耕種數畝，未甚後四鄰。嘉蔬既不一，名數頗具陳。荆巫非苦寒，採擷接青春。<br/>
　　<small about="#mwt339" typeof="mw:Transclusion">此記種菜督勒耕牛。　地濕則易耕，山雨則宜種。蔓菁飼牛，故力足能耕。秋蔬多種，直接來春，則圃畦可以自給矣。<br/>
　　<span class="book-name">南都賦</span>：秋韭冬菁。注：菁，蔓菁。陳藏器<span class="book-name">本草</span>：蕪菁，北人名蔓菁，蜀人呼為諸葛菜，比諸蔬，其利甚博。飯之半，言佐飯牛之半。<br/>
　　<span class="book-name">孟子</span>：深耕易耨。</small><br/>
　　飛來雙<small about="#mwt340" typeof="mw:Transclusion">一作兩</small>白鶴，暮啄泥中芹。雄者左翮垂，損傷已露<small about="#mwt341" typeof="mw:Transclusion">一作及</small>筋。一步再流血，尚驚<small about="#mwt342" typeof="mw:Transclusion">一作經</small>矰繳勤。三步六號<small about="#mwt343" typeof="mw:Transclusion">平聲</small>叫，志屈悲哀頻。鸞凰不相待，側頸訴高旻。杖藜俯沙渚，為<small about="#mwt344" typeof="mw:Transclusion">去聲</small>汝鼻酸辛。<br/>
　　<small about="#mwt345" typeof="mw:Transclusion">此兼書觸目，隱以自況也。　園前之鶴，垂翅哀號，不為鸞凰所顧，而惟上訴於天。旅人流落，有似於此，故見之而酸辛。　此章首段八句，次段十句，末段十二句，乃前短後長之法。<br/>
　　蔡曰：古樂府<span class="book-name">飛鵠行</span>云：「飛來雙白鵠，乃從西北來。十十五五，羅列成行。妻卒被病，行不能相隨。五里一反顧，六里一徘徊。我欲啣汝去，口噤不能開。我欲負汝去，毛羽何摧頹。樂哉新相知，憂來悲别離。躊躇顧羣侶，淚下不自知。」此詩全用<span class="book-name">艷歌行</span>四解之意。　<span class="book-name">淮南子</span>：為鴻鵠者，則可以矰繳加也。　<span class="book-name">杜臆</span>：借鶴寓言，此東坡<span class="book-name">後赤壁賦</span>之祖。「三步六號叫」，只是叫號不息，下語却奇。<br/>
　　<span class="book-name">爾雅</span>：芹，楚葵。<span class="book-name">本草</span>陶注：二月三月可作菹。<br/>
　　<span class="book-name">鷦鷯賦</span>：屈猛志以服養。<br/>
　　<span class="book-name">楚辭</span>：鸞凰孔鳳。<br/>
　　宋玉賦：寒心酸鼻。</small><br/>
　　<small about="#mwt346" typeof="mw:Transclusion">黃生曰：古人有一題展作數詩者，有數題合作一詩者。一題數詩，貴在意緒各清。數題一詩，貴在聯絡無痕。如<span class="book-name">何氏山林</span>、<span class="book-name">秦州雜詠</span>，此一題數詩也。如<span class="book-name">臨邑舍弟書至</span>、<span class="book-name">暇日小園散病</span>，此數題一詩也。於此可悟作法。</small><br/>
　　<span id="shan_yu_bu_zuo_ni" about="#mwt348" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#shan_yu_bu_zuo_ni" class="mw-selflink-fragment">雨</a></span><br/>
　　<small about="#mwt347" typeof="mw:Transclusion">鶴注：此當是大曆二年作，時欲下峽入荆湘也。是年吐蕃寇邠、靈州，京師戒嚴，故云「兵戈浩未息」。</small><br/>
　　山雨不作泥<small about="#mwt349" typeof="mw:Transclusion">一作埿</small>，江雲薄為霧。晴飛半嶺鶴，風亂平沙樹。明滅洲景微，隱見<small about="#mwt350" typeof="mw:Transclusion">音現</small>巖姿露。拘悶出門遊，曠絕經目趣。<br/>
　　<small about="#mwt351" typeof="mw:Transclusion">首從雨景發端。　三四承雨，五六承霧。本以拘悶而看雨，故下文皆言悶意。<br/>
　　<span class="book-name">禽經</span>云：鶴愛陽而惡陰，因晴暫飛，見雨中止，故飛在半嶺。　唐太宗詩：雲凝愁半嶺。</small><br/>
　　消中日伏枕，臥久塵及屨<small about="#mwt352" typeof="mw:Transclusion">叶去聲</small>。豈無平肩輿，莫辯望鄉路。兵<small about="#mwt353" typeof="mw:Transclusion">一作干</small>戈浩未息，蛇虺反相顧。悠悠邊月破，鬱鬱流年度。<br/>
　　<small about="#mwt355" typeof="mw:Transclusion">此旅人流落而悶也。望鄉既不可見，而且遠阻兵戈，近侵蛇孽，則託處荒山，亦空伴歲月耳。<br/>
　　趙曰：王子猷聞顧辟疆有名園，乘平肩輿而徑入。<br/>
　　<span class="book-name">詩</span>：維虺維蛇。<br/>
　　蔡琰<span class="book-name">胡笳</span>：夜夜吹邊月。　沈佺期詩：别離頻破月。破月，月殘也。公詩：二月已破三月來。<br/>
　　王筠詩：握髓駐流年。</small><br/>
　　針灸<small about="#mwt356" typeof="mw:Transclusion">音究</small>阻朋曹，糠籺<small about="#mwt357" typeof="mw:Transclusion">胡骨切，一作覈</small>對童孺。一命須屈色，新知漸成故。窮荒益自卑，飄泊欲誰訴。尪羸愁應接，俄頃恐違<small about="#mwt358" typeof="mw:Transclusion">一作危</small>迕。<br/>
　　<small about="#mwt359" typeof="mw:Transclusion">此人情浮薄而悶也。　對一命而屈色，則自卑不可為。新知久而厭故，則有懷將誰訴。況疏於應接，又易遭違忤，所以阻朋曹而對童孺也。　<span class="book-name">杜臆</span>：一命，指他人。舊云公受郎官之命，非是。<br/>
　　<span class="book-name">漢書·陳平傳</span>：亦食糠覈耳。孟康曰：覈，麥糠中未破者也。晉灼曰：覈，音紇，京師人謂粗屑為紇頭。<br/>
　　窮荒，猶云絕塞。<br/>
　　曹植<span class="book-name">白鶴賦</span>：傷本規之違忤。</small><br/>
　　浮俗何萬端，幽人有高<small about="#mwt360" typeof="mw:Transclusion">一作獨</small>步。龐公竟獨往，尚子終罕遇。宿<small about="#mwt361" typeof="mw:Transclusion">先就切</small>留<small about="#mwt362" typeof="mw:Transclusion">力就切</small>洞庭秋，天寒瀟湘素。杖策可入舟，送此齒髮暮。<br/>
　　<small about="#mwt363" typeof="mw:Transclusion">末欲出峽以豁拘悶也。澆俗難與久處，唯當追步幽人，彼洞庭瀟湘之間，扁舟送老，是所願也。明年，公果下峽而去。　此章四段，各八句。<br/>
　　阮瑀書：情巧萬端。<br/>
　　左思詩：高步追許由。<br/>
　　<span class="book-name">淮南子</span>：江海之士，山谷之人，細萬物而獨往。　<span class="book-name">後漢·逸民傳</span>：向長，字子平，隱居不仕，敕斷家事，與<span class="name">禽慶</span>俱遊五嶽名山，竟不知所終。<br/>
　　<span class="book-name">漢·郊祀志</span>：宿留海上。注：宿留，謂有所須待也。　洞庭秋，瀟湘素，此拆用「素」「秋」二字。<br/>
　　左思詩：杖策招隱士。<span class="book-name">說文</span>：杖，持也。<span class="book-name">方言</span>：木細枝曰策。</small><br/>
　　<span id="xi" about="#mwt364" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#xi" class="mw-selflink-fragment">溪上</a></span><br/>
　　<small about="#mwt365" typeof="mw:Transclusion">鶴注：此當是大曆二年秋在瀼西作。</small><br/>
　　峽內淹留客，溪邊四五家。古苔<small about="#mwt367" typeof="mw:Transclusion">一作苕</small>生迮<small about="#mwt368" typeof="mw:Transclusion">音摘，一作窄，或作濕</small>地，秋竹隱疏花。塞俗人無井，山田飯有沙。西江使<small about="#mwt369" typeof="mw:Transclusion">去聲</small>船至，時復<small about="#mwt370" typeof="mw:Transclusion">扶又切</small>問京華。<br/>
　　<small about="#mwt371" typeof="mw:Transclusion">遠注：中四，溪上景。末聯，溪上情。　顧注：久客孤村，首聯寫得荒涼。　<span class="book-name">杜臆</span>：苔生花隱，聊以自適。無井有沙，差可相安。問京華有二意，亂定可以北歸，亂未定不如姑留溪上也。<br/>
　　董斯張曰：苕，陵苕也。<span class="book-name">詩疏</span>：生下濕水中，八九月花。<span class="book-name">圖經</span>：浙有苕溪，以岸多苕花也，杜故于<span class="book-name">溪上</span>詩言之。今按：苔可云古，苕不可云古，還作苔為當。</small><br/>
　　<span id="shu_jian" about="#mwt372" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#shu_jian" class="mw-selflink-fragment">樹間</a></span><br/>
　　<small about="#mwt373" typeof="mw:Transclusion">黃鶴編在成都，今依朱本，屬夔州詩中。</small><br/>
　　岑寂雙柑樹，婆娑一院香。交柯低几杖，垂實礙衣裳。滿歲如松碧，同時待菊黃。幾同霑葉<small about="#mwt374" typeof="mw:Transclusion">晉作落</small>露，乘月坐胡床。<br/>
　　<small about="#mwt375" typeof="mw:Transclusion">上六，樹間之景。下二，樹間之興。　上截逐句分承。雙樹，故見交柯。院香，由於垂實。交柯之色，其碧如松，垂實之時，其黃比菊。沾露看月，得以盡挹佳勝矣。　顧注以一院為嚴武院中，胡床為幕府之物。今按：<span class="book-name">夔州雨不絕</span>詩「院裡長條風乍稀」，又<span class="book-name">咏孟倉曹</span>詩「胡床面夕畦」，則顧說不足據矣。<br/>
　　鮑照<span class="book-name">舞鶴賦</span>：去帝鄉之岑寂。<br/>
　　庾信<span class="book-name">枯樹賦</span>：此樹婆娑，生意盡矣。婆娑，盛貌。　柑葉經四時而柯不凋。<br/>
　　任昉詩：交柯溪易陰。<br/>
　　<span class="book-name">宋書</span>：庾亮月夜登南樓，據胡床談咏。<span class="book-name">演繁露</span>云：交床，名為胡床，隋改為交床，唐穆宗改名繩床。</small><br/>
　　<span id="bai_lu" about="#mwt376" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#bai_lu" class="mw-selflink-fragment">白露</a></span><br/>
　　<small about="#mwt377" typeof="mw:Transclusion">鶴注：當是大曆二年秋在瀼西作。以首句白露為題，乃咏秋候也。</small><br/>
　　白露團甘子，清晨散馬蹄。圃開連石樹，船渡入江溪。憑几看<small about="#mwt378" typeof="mw:Transclusion">平聲</small>魚樂<small about="#mwt379" typeof="mw:Transclusion">音洛</small>，回鞭急<small about="#mwt380" typeof="mw:Transclusion">一作至</small>鳥棲。漸知秋實美，幽徑恐多蹊。<br/>
　　<small about="#mwt381" typeof="mw:Transclusion">上四，從瀼西往東屯，曉時之景。下四，從東屯歸瀼西，傍晚之景。　<span class="book-name">杜臆</span>：白露團聚於甘上，則甘將熟矣。　連石之樹，開圃而見，入江之溪，乘船而渡。「連」字屬樹不屬圃，「入」字屬溪不屬船。　方看魚樂，而心急鳥棲，秋日短也。幽徑多蹊，恐有竊取，亦愛甘而故為戲詞耳。<br/>
　　庾信詩：白露水銀團。薛道衡詩：高秋白露團。<br/>
　　<span class="book-name">莊子</span>：子非魚，焉知魚之樂。<br/>
　　古語云：桃李無言，下自成蹊。</small><br/>
　　<span id="zhu_ge_miao" about="#mwt382" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#zhu_ge_miao" class="mw-selflink-fragment">諸葛廟</a></span><br/>
　　<small about="#mwt383" typeof="mw:Transclusion">鶴注：此當作於大曆二年，故云久遊、云屢入也。</small><br/>
　　久遊巴子國，屢入武侯祠。竹日斜虚寢，溪風滿薄帷。君臣當共濟，賢聖亦同時。翊戴歸先主，并吞更出師。蟲蛇穿畫壁<small about="#mwt384" typeof="mw:Transclusion">一作屋</small>，巫覡<small about="#mwt385" typeof="mw:Transclusion">研歷切</small>綴<small about="#mwt386" typeof="mw:Transclusion">他本作醉，<span class="book-name">杜臆</span>作綴，對「穿」字為工。</small>蛛絲。欻憶吟<span class="book-name">梁父</span><small about="#mwt387" typeof="mw:Transclusion">甫同</small>，躬耕也<small about="#mwt388" typeof="mw:Transclusion">一作起</small>未遲。<br/>
　　<small about="#mwt389" typeof="mw:Transclusion">上四，咏廟中景物。中四，溯武侯往事。下則對廟而感懷也。　蟲蛇二句，承中段來，言當時勳業如此，而遺廟凄涼，但見畫壁空穿，蛛絲綴人耳，與竹日二句，不為犯重。躬耕未遲，蓋借孔明以自況。<br/>
　　<span class="book-name">水經注</span>：江州縣，故巴子之都。<span class="book-name">春秋</span>桓九年，巴子使<span class="name">韓服</span>告楚，請與鄧好是也。及七國稱王，巴亦王焉。<span class="book-name">元和郡縣志</span>：武王伐殷，巴人助焉，後封為巴子。<span class="book-name">三巴記</span>：其地東至魚復，西至僰道，北接漢中，南極牂牁。　陳子昂詩：城臨巴子國，臺没漢王宮。<br/>
　　阮籍<span class="book-name">咏懷</span>詩：薄帷鑒明月。<br/>
　　應璩書：賢聖殊品。<br/>
　　蔡邕：篆書體，蘊若蟲蛇之棼縕。　庾信詩：龍來隨畫壁。<br/>
　　<span class="book-name">國語</span>：在男曰覡，在女曰巫。<span class="book-name">東京賦</span>：巫覡操茢。　揚雄<span class="book-name">蜀都賦</span>：蜘蛛作絲，不可見風。<br/>
　　<span class="book-name">武侯本傳</span>：躬耕隴畝，好為<span class="book-name">梁父吟</span>。<span class="book-name">出師表</span>：臣本布衣，躬耕南陽。</small><br/>
　　<small about="#mwt390" typeof="mw:Transclusion">盧世㴶曰：<span class="book-name">謁先主廟</span>與<span class="book-name">諸葛廟詩</span>，是兩篇論世尚友文字，而以排韻行之，其曰「慘澹風雲會，乘時各有人」，曰「君臣當共濟，賢聖亦同時」，將從來天造草昧，建侯不寧，同寅協恭，咸有一德，大作用、大道理，等閒說出，此謂一詩不止了一題也。<br/>
　　黃生曰：諸葛時年尚少，雖躬耕以待際會，何遲之有。欻憶二字，因己而思及諸葛。<span class="book-name">先主廟</span>詩「遲暮堪帷幄」，又因諸葛而轉及於己，與此正可參看。</small><br/>
　　<span id="jian_ying_huo" about="#mwt391" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#jian_ying_huo" class="mw-selflink-fragment">見螢火</a></span><br/>
　　<small about="#mwt392" typeof="mw:Transclusion">黃鶴編在大曆二年秋作。蓋次年之秋，公遂出峽，此詩末句，預計歸期也。　黃生注：此借螢火以紀候耳，非專詠螢火也。題曰<span class="book-name">見螢火</span>，詩曰「愁看汝」，意可知矣。　<span class="book-name">詩</span>：「熠燿宵行」，即螢火也。</small><br/>
　　巫山秋夜<small about="#mwt394" typeof="mw:Transclusion">當作秋夜巫山</small>螢火飛，疏簾<small about="#mwt396" typeof="mw:Transclusion">一作簾疏</small>巧入坐人衣。忽驚屋裏琴書冷，復<small about="#mwt397" typeof="mw:Transclusion">扶又切</small>亂簷前星宿稀。却遶井欄添箇箇，偶經花蕊弄輝輝。滄江白髮愁看<small about="#mwt398" typeof="mw:Transclusion">平聲</small>汝，來歲如今歸未歸。<br/>
　　<small about="#mwt399" typeof="mw:Transclusion">螢火飛，領下五句。自山而簾，自簾而衣，從外飛入內。自屋而簷，自井而花，從近飛出遠。六句皆摩寫見字。<span class="book-name">杜臆</span>：本意全在末二，借螢發端，正詩之興也。　坐，如黃鶯並坐之坐。却，如却立蒼石之却。琴書添冷，夜涼故也。星宿同稀，高飛故也。　邵云：却遶，見聚散不常。偶經，見明滅不定。　照入井中，一螢兩影，若添箇箇。閃過花間，其光互映，如弄輝輝。　顧注：螢尾耀光，迭開迭闔，不停一瞬，如弄光然。弄字工於肖物。<br/>
　　劉孝綽詩：簾螢隱光息。　梁元帝<span class="book-name">螢</span>詩：着人疑不熱。　田藝云：北齊劉逖詩：「無由似玄豹，縱意坐山中」，張說詩：「樹坐猿猴笑」，杜詩：「楓樹坐猿深」，又：「黃鶯並坐交愁濕」，又：「巫山秋夜螢火飛，簾疏巧入坐人衣」，豹坐、猿坐，猶人所能言，若黃鶯並坐，語便新奇，而螢火坐衣，則更新更奇。<br/>
　　庾信詩：琴聲遍屋裏。劉歆<span class="book-name">遂初賦</span>：玩琴書以滌暢。<br/>
　　蕭和<span class="book-name">螢賦</span>：與列宿而俱浮。<span class="book-name">前漢·劉向傳</span>：夜觀星宿。<br/>
　　<span class="book-name">南史</span>：齊江夏王鐸，倚井欄為書。梁簡文帝<span class="book-name">螢</span>詩：井疑神火照。　紀少瑜<span class="book-name">螢</span>詩：臨池影更雙。<br/>
　　梁簡文<span class="book-name">螢</span>詩：拂樹若花生。潘岳<span class="book-name">螢火賦</span>：若丹英之照葩。簡文詩：時送花蕊來。　鮑照詩：「翾翾燕弄風」，此弄字所本。</small><br/>
　　<span id="ye_yu" about="#mwt391" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#jian_ying_huo" class="mw-selflink-fragment">夜雨</a></span><br/>
　　<small about="#mwt401" typeof="mw:Transclusion">鶴注：此當是大曆二年秋作。</small><br/>
　　小雨夜復<small about="#mwt403" typeof="mw:Transclusion">扶又切</small>密，迴風吹早秋。野<small about="#mwt404" typeof="mw:Transclusion">一作夜</small>涼侵閉戶，江滿帶維舟。通籍恨<small about="#mwt405" typeof="mw:Transclusion">陳作限</small>多病，為郎忝薄遊。天寒出巫峽，醉别仲宣樓。<br/>
　　<small about="#mwt406" typeof="mw:Transclusion">此章對雨而動歸思。上四，寫景。下四，述懷。野氣驟涼而侵戶，見秋風之早。江水添滿而繫舟，見夜雨之密。多病薄遊，言客況無聊。公在夔則思出峽，往荆又思别樓，意在急於北歸也。<br/>
　　任彦昇<span class="book-name">詩序</span>：維舟久之。<br/>
　　洙曰：漢<span class="name">卜式</span>不願為郎。　夏侯湛<span class="book-name">東方朔畫讚序</span>：以為濁世不可富樂也，故薄遊以取位。<br/>
　　黃生曰：詩有正寫不出，須用反撃始透者，如野涼而戶始閉，江滿而舟且維，反撃出峽之無緣也。人只賞侵字、帶字，不知苦景真情，全在閉字、維字。五託多病，六託浪游，反撃朝廷非棄己也。七以天寒挽一二，出峽挽三四，是預期之詞，未經出峽，便思去荆，又反撃欲出之難也。</small><br/>
　　<span id="geng_ti" about="#mwt407" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#geng_ti" class="mw-selflink-fragment">更題</a></span><br/>
　　<small about="#mwt408" typeof="mw:Transclusion">朱注：與前首同作，故曰<span class="book-name">更題</span>。</small><br/>
　　只應<small about="#mwt410" typeof="mw:Transclusion">平聲</small>踏初雪，騎馬發荆州。直怕巫山雨，真傷白帝秋。羣公蒼玉佩，天子翠雲裘。同舍晨趨侍，胡為淹此<small about="#mwt411" typeof="mw:Transclusion">一云此滯</small>留。<br/>
　　<small about="#mwt412" typeof="mw:Transclusion">此申前章未盡之意。　初冬踏雪，荆州且當急發，何況巫峽乎。怕雨傷秋，見此地斷難再留矣。羣公四句，遥憶京師之樂，而重歎留滯之苦。　<span class="book-name">杜臆</span>：發荆州，承前醉别。巫山雨，承前小雨。白帝秋，承前早秋。<br/>
　　<span class="book-name">記</span>：大夫佩水蒼玉而純組綬。<span class="book-name">六典</span>：珮，一品山玄玉，五品以上水蒼玉。<br/>
　　<span class="book-name">記</span>：孟冬之月，天子始裘。宋玉<span class="book-name">風賦</span>：主人之女，翳承日之華，被翠雲之裘。</small><br/>
　　<small about="#mwt413" typeof="mw:Transclusion">黃生曰：五六句中，不用虚字，謂之實裝句。蒼玉佩、翠雲裘、點簇濃至，與三四寥落之景反照，此古文中傳神寫照之妙，其在於詩，惟杜公有之。淹此留，應上發荆州，乃通首倒敘法也。</small><br/>
　　<span id="chu_sai_nan_wei_lu" about="#mwt417" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#chu_sai_nan_wei_lu" class="mw-selflink-fragment">舍弟<span class="name">觀</span>歸藍田迎新婦送示二首</a></span><br/>
　　<small about="#mwt414" typeof="mw:Transclusion">此當是大曆二年夏作。　<span class="book-name">杜臆</span>：題云<span class="book-name">送示</span>，送弟北歸，示之以意也。前有<span class="book-name">得舍弟<span class="name">觀</span>書</span>、<span class="book-name">喜<span class="name">觀</span>即到</span>諸詩，蓋<span class="name">觀</span>既到夔州，復歸藍田迎婦也。</small><br/>
　　汝去迎妻子，高秋念却回。即今螢已亂，好與雁同來。東望西江永<small about="#mwt415" typeof="mw:Transclusion">舊作水，趙定作永</small>，南遊北戶開。卜居期静處，會有故人杯。<br/>
　　<small about="#mwt416" typeof="mw:Transclusion">此章拈去、回二字，為通首之主。　螢亂，去時景。雁來，回時景。江永，憐其去。戶開，望其回。時荆州有故人可依，故欲卜居其地。　念却回，謂弟當念迴也。　朱注：時<span class="name">觀</span>歸藍田，必東出瞿唐，故言送汝東下，但見西江之永。將卜居江陵，在藍田之南，故言待汝南來，當為北戶之開。望之之切也。<br/>
　　梁簡文帝詩：初霜隕細葉，秋風驅亂螢。<br/>
　　<span class="book-name">月令</span>：仲秋之月，鴻雁來賓。<br/>
　　<span class="book-name">詩</span>：江之永矣。<br/>
　　<span class="book-name">吳都賦</span>：開北戶以向日。黃庭堅曰：林邑日南諸國，皆開北戶向日。</small><br/>
　　楚塞難為路<small about="#mwt418" typeof="mw:Transclusion">一作别</small>，藍田莫滯留。衣裳判<small about="#mwt419" typeof="mw:Transclusion">普宮切，正作拌</small>白露，鞍馬信清秋。滿峽重<small about="#mwt420" typeof="mw:Transclusion">平聲</small>江水，開帆八月舟。此時同一醉，應<small about="#mwt421" typeof="mw:Transclusion">平聲</small>在仲宣樓。<br/>
　　<small about="#mwt422" typeof="mw:Transclusion">此亦送别而望其早回。　難為路，惜其遠去。莫滯留，囑其早回。衣裳鞍馬，弟從陸路而來。江滿帆開，公從水程而往。醉飲樓前，期相會於江陵也。　楚塞，即夔州。峽險，則路難行。判，是𢬵着之意。信，是任他之意。公詩「春風自信牙檣動」，此信字正同。<br/>
　　江淹詩：奉詔至江漢，始知楚塞長。<br/>
　　王粲詩：白露霑衣襟。<br/>
　　顧注：重江，如北江、中江、大江之水，皆自峽而下。鮑照<span class="book-name">蕪城賦</span>：重江複關之隩。<br/>
　　趙注：王粲在荆州作賦，故後世遂指荆州樓為仲宣樓。</small><br/>
　　<span id="bie_li_mi_shu_shi_xing_si_suo_ju" about="#mwt424" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#bie_li_mi_shu_shi_xing_si_suo_ju" class="mw-selflink-fragment">别李秘書始興寺所居</a></span><br/>
　　<small about="#mwt425" typeof="mw:Transclusion">鶴注：李秘書有二，一是李十五，一是李八，此當是大曆二年在夔州别李十五者。公有<span class="book-name">贈李十五丈</span>詩「蓋被生事牽」，又云「常受衆目憐」，惟其生事薄，故常居於寺。</small><br/>
　　不見秘書心若失，及見秘書失心疾。安為動主理信然，我獨覺子神充<small about="#mwt426" typeof="mw:Transclusion">一作精神</small>實。重<small about="#mwt427" typeof="mw:Transclusion">平聲</small>聞西方止<small about="#mwt428" typeof="mw:Transclusion">舊本作之，杜田作正，黃鶴定作止</small>觀經，老身古寺風泠泠。妻兒待米<small about="#mwt429" typeof="mw:Transclusion">陳作米一作我</small>且歸去，他日杖藜來細聽<small about="#mwt430" typeof="mw:Transclusion">平聲</small>。<br/>
　　<small typeof="mw:Transclusion">上四，李秘書。中二，始興寺。末二，點别意。　心安則神完，此即止觀之法。風泠襲體，聞經境寂也。　張溍曰：時秘書必講經寺中，故有末句。<br/>
　　<span class="book-name">後漢書</span>：戴良見黃憲歸，惘然若有失也。<br/>
　　張君祖詩：止觀着無無，還静滯空空。黃希曰：<span class="book-name">摩訶止觀</span>，陳隋間國師天台智者所說，凡十卷。止觀經，應上「安為動主」。楊慎曰：佛經云：止能捨樂，觀能離苦。又云：止能修心，能斷貪愛。觀能修慧，能斷無明。止如定而后静，觀則慮而后得也。朱注：李華<span class="book-name">左溪大師碑</span>：慧文禪師學龍樹法，授慧思大師，南嶽祖師是也。思傳智者大師，天台法門是也。智者傳灌頂大師，灌頂傳縉雲威大師，縉雲傳東陽威大師，左溪是也，左溪所傳，止觀為本。祗樹園內，常聞此經。此詩止觀經，明白可據。舊本：止譌作之，音相近耳。杜田引<span class="book-name">無量壽經</span>正觀邪觀語，皆非。　起結似宋人率語，非杜真筆。　潘岳<span class="book-name">哀永逝文</span>：風泠泠兮入帷。</small><br/>
　　<span id="song_li_ba_mi" about="#mwt431" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#song_li_ba_mi" class="mw-selflink-fragment">送李八秘<small about="#mwt432" typeof="mw:Transclusion"><span class="book-name">英華</span>作校</small>書赴杜相<small about="#mwt433" typeof="mw:Transclusion">去聲</small>公幕</a></span><small about="#mwt434" typeof="mw:Transclusion">原注：相公朝謁，今赴後期也。</small><br/>
　　<small typeof="mw:Transclusion">黃鶴注：大曆二年六月，劍南節度使杜鴻漸入朝，辟李秘書入幕，杜蓋先行，李追赴之也，當是其年九月作。　顧注：唐制，秘書郎從六品。　李注：按史，杜鴻漸還朝，仍以平章事領山劍副元帥，故稱相公幕。</small><br/>
　　青簾白舫益州來，巫峽秋濤天地迴。石出倒聽<small about="#mwt435" typeof="mw:Transclusion">平聲</small>楓葉下<small about="#mwt436" typeof="mw:Transclusion">去聲</small>，櫓搖背<small about="#mwt437" typeof="mw:Transclusion">一作皆，非</small>指菊花開。貪趨相<small about="#mwt438" typeof="mw:Transclusion">去聲</small>府今晨發，恐失佳期後命催。南極一星朝<small about="#mwt439" typeof="mw:Transclusion">音潮</small>北斗，五雲多處是三台。<br/>
　　<small about="#mwt440" typeof="mw:Transclusion">上四，舟行之景。下四，赴幕情事。　蜀舟赴峽，其波濤激盪，勢若天地迴旋，即所謂「大聲吹地轉，高浪蹴天浮」也。　毛奇齡曰：石崖横出，則落葉之聲在上，故曰倒聽。飛櫓迅行，則菊岸之移忽後，故曰背指。上句，作上下兩層說。下句，作前後兩際說。　<span class="book-name">杜臆</span>：三四，狀舟行之疾。五六，明疾行之故。　毛又曰：<span class="book-name">漢·天文志</span>：南極星在益州分野，觜參之傍，而三台三公，又在北斗傍。時杜相還朝，李從益州來赴京，故言南極而向北者，以三公在北斗傍也。<br/>
　　<span class="book-name">倦游錄</span>：劉濬白舫百棹，皆繡帆青簾，多載妓女。首句用此。邵注：青簾白舫，官舟也。成都，即漢之益州。<br/>
　　石出，指峽中山崖。舊指灩澦堆，非是。　楊慎曰：倒聽句，與包佶詩「波影倒江楓」同意。<br/>
　　恐催後命，故今晨發舟，兩句倒敘。<span class="book-name">左傳</span>：宰孔謂齊侯曰：且有後命。<br/>
　　董仲舒曰：太平之時，雲則五色而為慶。五雲，謂京城瑞氣，或指長安宮闕者，非。　<span class="book-name">天官書</span>：斗魁六星，兩相比者為三台，三公之象。邵注：上台司命太尉，中台司中司徒，下台司祿司空。南北三五，句中自對，一星多處，兩句互對，見詩法變化。</small><br/>
　　<small about="#mwt442" typeof="mw:Transclusion">黃生曰：起語輕秀，接句猛健，三四更奇險，五六稍率，得一結稱起前段，七突然而轉，八悠然而合，雖用對結，然筆意極其頓挫。<br/>
　　南極句，黃氏以為屬公自說，猶云「每依北斗望京華」，不如從舊說，指李秘書為順。</small><br/>
　　<span id="wu_xia_bi_lu" about="#mwt431" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#song_li_ba_mi" class="mw-selflink-fragment">巫峽敝廬奉贈侍御四舅别之灃朗</a></span><br/>
　　<small about="#mwt443" typeof="mw:Transclusion">此當是大曆二年秋瀼西作。　<span class="book-name">唐書</span>：灃州灃陽郡，朗州武陵郡，俱屬江南西道，天寶初割屬山南東道。　<span class="book-name">一統志</span>：灃州，今屬岳州府。朗州，今為常德府。</small><br/>
　　江城秋日落，山鬼閉門中。行李淹吾舅，誅茅問老翁。赤眉猶世亂，青眼只途窮。傳語桃源客，人今出處<small about="#mwt445" typeof="mw:Transclusion">上聲</small>同。<br/>
　　<small about="#mwt446" typeof="mw:Transclusion">上四，廬中舅至。下四，感懷送别。　黃生曰：山鬼句，突語奇險，以見侍御來訪，有空谷足音之喜。世亂難歸，途窮寡援，故願作桃源避世之人，與「為於耆舊內，試覓姓龐人」同法。　<span class="book-name">杜臆</span>：行李、誅茅，用借對法。赤眉二句，乃答問詞。桃源在朗州，故有末二語。<br/>
　　屈原<span class="book-name">九歌</span>有<span class="book-name">山鬼</span>篇。　<span class="book-name">史記</span>：<span class="date" title="前211年">秦始皇三十六年</span>，使者夜過華陰平舒道，有人持璧遮使者曰：「今年祖龍死」，使者以聞，始皇默然曰：「山鬼不過知一年事耳」。<br/>
　　庾信<span class="book-name">小園賦</span>：誅茅宋玉之宅。<br/>
　　漢光武時有赤眉賊，此比崔旰也。<br/>
　　晉阮籍能為青白眼。黃生注：白眼固當取嫉於世，今青眼亦只途窮，此自傷自怪之詞。<br/>
　　石崇<span class="book-name">昭君詞</span>：傳語後世人。</small><br/>
　　<span id="meng_shi" about="#mwt447" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#meng_shi" class="mw-selflink-fragment">孟氏</a></span><br/>
　　<small about="#mwt448" typeof="mw:Transclusion">鶴注：此大曆二年夔州作。公<span class="book-name">九月一日過孟倉曹主簿</span>詩云：「來因孝友偏」，與此詩正合。朱注：公有<span class="book-name">過孟十二倉曹十四主簿兄弟</span>詩。</small><br/>
　　孟氏好兄弟，養<small about="#mwt450" typeof="mw:Transclusion">去聲</small>親惟小園。承顏胼<small about="#mwt451" typeof="mw:Transclusion">一作胝</small>手足，坐客强<small about="#mwt452" typeof="mw:Transclusion">溪兩切</small>盤飧。負米夕<small about="#mwt453" typeof="mw:Transclusion">晉作寒，一作力，非</small>葵外，讀書秋樹根。卜鄰慚近舍，訓子學<small about="#mwt454" typeof="mw:Transclusion">一作覺，非</small>誰<small about="#mwt455" typeof="mw:Transclusion">一作先</small>門。<br/>
　　<small about="#mwt456" typeof="mw:Transclusion">養親句，領中四。承顏負米，固為奉養之事，即留客讀書，亦屬順親之心。末有取於孟氏之家訓。　學誰門，言舍孟氏之外，更學誰門乎。　讀此詩，孟氏子孝親賢，兩見之矣。<br/>
　　<span class="book-name">顏氏家訓</span>：未知養親者，欲其觀古人之先意承顏，怡聲下氣。<br/>
　　<span class="book-name">史記</span>：大禹胼手胝足。胼，皮堅也。胝，皮厚也。<br/>
　　<span class="book-name">孔融傳</span>：座上客常滿。<br/>
　　<span class="book-name">家語</span>：子路負米百里之外。　盧注：陸機<span class="book-name">園葵</span>詩：「葵生鬱萋萋，夕穎西南晞」，作夕葵為是。<br/>
　　後漢兒寬，帶經書耕鋤。束晳<span class="book-name">讀書賦</span>：兒寬口誦而芸耨。　庾信詩：横琴坐樹根。<br/>
　　卜鄰，用孟母之事。</small><br/>
　　<span id="wu_zong" about="#mwt447" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#meng_shi" class="mw-selflink-fragment">吾宗</a></span><small about="#mwt457" typeof="mw:Transclusion">原注:衛倉曹崇簡。</small><br/>
　　<small typeof="mw:Transclusion">鶴注編在大曆元年。又曰：按世系表，崇簡出襄陽房，為益州司馬參軍。　<span class="book-name">左傳</span>：晉，吾宗也。</small><br/>
　　吾宗老孫子，質朴古人風。耕鑿安時論，衣冠與世同。在家常早起，憂國願年豐。語及君臣際，經書滿腹中。<br/>
　　<small about="#mwt458" typeof="mw:Transclusion">趙汸注：次句，領起中四。其安時處順，勤家憂國，皆所謂質朴古風也。末又稱其通經術而知大義。　<span class="book-name">杜臆</span>：崇簡仕為倉曹，蓋性行惇質而兼有學問者，非村民愿朴比也。<br/>
　　<span class="book-name">魏志·陳羣傳</span>：陳寔曰：此兒必興吾宗。　<span class="book-name">景福殿賦</span>：宜爾孫子。<br/>
　　荀悦<span class="book-name">漢紀</span>：周勃質朴忠誠。漢永光詔：舉質樸敦厚，遜讓有行者。　<span class="book-name">魏志</span>：曹操謂毛玠曰：君有古人之風。<br/>
　　<span class="book-name">莊子</span>：耕田而食，鑿井而飲。　時論目為耕鑿中人，彼亦安之矣。<span class="book-name">周書·王褒傳</span>：時論安之。<br/>
　　<span class="book-name">記·儒行</span>：孔子居魯，衣逢掖之衣，冠章甫之冠。<br/>
　　<span class="book-name">內經</span>：早臥早起，與雞俱興。<br/>
　　<span class="book-name">左傳</span>：三時不害，而民和年豐。盧注：崇簡為倉曹，故願年豐。<br/>
　　<span class="book-name">後漢·隗囂傳</span>：素有名，好經書。　又：<span class="book-name">趙壹傳</span>：文籍雖滿腹，不如一囊錢。</small><br/>
　　<small about="#mwt460" typeof="mw:Transclusion">胡應麟曰：「飛星過水白，落月動沙虚」，吳均、何遜之精思。「春色浮山外，天河宿殿陰」，庾信、徐陵之妙境。「山河扶繡戶，日月近雕梁。碧瓦初寒外，金莖一氣旁」，，高華秀傑，楊、盧下風。「冠冕通南極，文章落上台。詔從三殿去，碑到百蠻開」，典重冠裳，沈、宋退舍。「耕鑿安時論，衣冠與世同。在家常蚤起，憂國願年豐」，寓神奇於古澹，儲、孟莫能為前。「片雲天共遠，永夜月同孤。落日心猶壯，秋風病欲蘇」，含闊大於沉深，高、岑瞠乎其後。「退朝花底散，歸院柳邊迷。花動朱樓雪，城凝碧樹煙」，王右丞失其穠麗。「地平江動蜀，天闊樹浮秦。日月低秦樹，乾坤繞漢宮」，李太白遜其豪雄。至「岸花飛送客，檣燕語留人」，則錢、劉圓暢之祖。「兩行秦樹直，萬點蜀山尖」，則元、白平易之宗。「兩邊山木合，終日子規啼」，盧仝、馬異之渾成。「山寒青兕叫，江晚白鷗饑」，孟郊、李賀之瑰僻。「凍泉依細石，晴雪落長松」，島、可幽微所從出。「竹齋燒藥竈，花嶼讀書床」，籍、建淺顯所自來。「雨抛金鎖甲，苔臥綠沉槍」，義山之組織鮮新。「圓荷浮小葉，細麥落輕花」，用晦之推敲密切。杜集大成，五言律尤可見者。</small><br/>
　　<span id="hu_hu_xia_zhong_shui_bei_feng" about="#mwt462" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#hu_hu_xia_zhong_shui_bei_feng" class="mw-selflink-fragment">奉酬薛十二丈判官見贈</a></span><br/>
　　<small about="#mwt461" typeof="mw:Transclusion">鶴注：當是大曆二年秋在東屯作。時吐蕃寇邠、靈州，京師戒嚴，故云「龍蛇尚格鬥，灑血暗郊坰」。</small><br/>
　　忽忽峽中睡，悲風<small about="#mwt463" typeof="mw:Transclusion">一作秋</small>方一醒。西來有好鳥，為<small about="#mwt464" typeof="mw:Transclusion">去聲</small>我下<small about="#mwt465" typeof="mw:Transclusion">去聲</small>青冥。羽毛淨<small about="#mwt466" typeof="mw:Transclusion">一作盡</small>白雪，慘澹飛雲汀。既蒙主人顧，舉翮唳孤亭。<br/>
　　<small about="#mwt467" typeof="mw:Transclusion">首用比興引端。　好鳥來，比薛君至。唳孤亭，比薛贈詩。<br/>
　　司馬遷書：居則忽忽，若有所亡。<br/>
　　李陵書：但聞悲風蕭條之聲。<br/>
　　孫楚詩：舉翮觸四隅。</small><br/>
　　持以比佳士，及此慰揚舲。清文動哀玉，見道發新硎。欲學鴟夷子，待勒燕<small about="#mwt468" typeof="mw:Transclusion">平聲</small>山銘。誰<small about="#mwt469" typeof="mw:Transclusion">一作國</small>重斬邪<small about="#mwt470" typeof="mw:Transclusion">吳、郭作斷蛇，黃作斬郅</small>劍，致君君未聽<small about="#mwt471" typeof="mw:Transclusion">平聲</small>。志在麒麟閣，無心雲母屏。<br/>
　　<small about="#mwt472" typeof="mw:Transclusion">此傷其負才不遇。　揚舲，公將出峽也。哀玉、新硎，喻其詩之鏗鏘而入理。馮班云：言其欲學鴟夷霸越，勒銘燕然，惜抱斬蛇利器，不為時君所知。然志在立功，豈溺情於雲母屏哉。雲母屏，帶起下段。<br/>
　　劉孝威詩：揚舲濯錦流。揚舲，行船也。<span class="book-name">楚辭注</span>：船有窗戶曰舲。<br/>
　　吳均詩：清文動麗則。　徐陵賦：哀玉發於新聲。<br/>
　　<span class="book-name">莊子</span>：屠牛坦刀刃若新發於硎。<br/>
　　<span class="book-name">後漢書</span>：竇憲大破北單于於稽落山，命中護軍班固作<span class="book-name">燕然山銘</span>，勒石紀功。<br/>
　　蔡曰：斬邪，用朱雲請劍斬佞臣頭事，若作斷蛇，恐非人臣所用。朱注：斬蛇劍，<span class="book-name">同谷七歌</span>用之，唐人使事，不如此拘泥。黃鶴以上有燕山銘，下有麒麟閣句，疑用陳湯斬郅支單于事，改作斬郅。按：<span class="book-name">五色線</span>：酆去奢居山學道，有神人謂曰：張天師有斬邪劍，并瓶盛丹，在此石下，可取之。<br/>
　　<span class="book-name">西京雜記</span>：趙飛燕為后，女弟昭儀遺雲母屏風、琉璃屏風。<span class="book-name">鄭弘傳</span>：弘為太尉，上聽置雲母屏風，分隔其間。</small><br/>
　　卓氏近新寡，豪家朱門<small about="#mwt474" typeof="mw:Transclusion">一作戶</small>扃。相如才<small about="#mwt475" typeof="mw:Transclusion"><span class="book-name">英華</span>作琴</small>調<small about="#mwt476" typeof="mw:Transclusion">去聲</small>逸，銀漢會雙星。客來洗粉黛，日暮拾流螢。不是無膏火，勸郎勤六經。<br/>
　　<small about="#mwt477" typeof="mw:Transclusion">此記其新婚一事。　馮班云：薛有相如之逸才，得卓女於豪家，方洗粉黛，拾流螢，相勉以勸學，非風流放誕者比。時薛當有臨邛之遇也。<br/>
　　<span class="book-name">司馬相如傳</span>：相如初游臨邛，富人卓氏女文君新寡，善琴，相如因以琴心挑之，遂為夫婦。<br/>
　　<span class="book-name">晉史贊</span>：<span class="name">王接</span>才調秀出，見賞知音。<br/>
　　會雙星，指牛女相會事。<br/>
　　<span class="book-name">梁鴻傳</span>：<span class="name">孟光</span>h初傅粉黛，後更為椎髻，著布衣，操作而前。<br/>
　　朱注：拾流螢，用車胤事，見前一卷。　王均詩：流螢映月明空帳。<br/>
　　<span class="book-name">韓詩外傳</span>：孔子曰：<span title="韓詩外傳·卷五：
子夏問曰：「關雎何以為國風始也」，孔子曰：「關雎至矣乎，夫關雎之人，仰則天，俯則地，幽幽冥冥，德之所藏，紛紛沸沸，道之所行，如神龍變化，斐斐文章。大哉，關雎之道也，萬物之所繫，群生之所懸命也，河洛出圖書，麟鳳翔乎郊，不由關雎之道，則關雎之事將奚由至矣哉。夫六經之策，皆歸論汲汲，蓋取之乎關雎，關雎之事大矣哉。馮馮翊翊，自東自西，自南自北，無思不服。子其勉強之，思服之，天地之間，生民之屬，王道之原，不外此矣。」子夏喟然嘆曰：「大哉，關雎乃天地之基也」。《詩》曰：「鍾鼓樂之」。" class="sectional">六經之策皆歸論</span>。<span class="book-name">文中子</span>：心醉六經。</small><br/>
　　老夫自汲澗，野水日泠泠。我嘆黑頭白，君看銀印青。臥病識山鬼，為農知地形。誰矜坐錦帳，苦厭食魚鯹。<br/>
　　<small about="#mwt478" typeof="mw:Transclusion">此自敘客夔景況。　<span class="book-name">杜臆</span>：識山鬼，病久也。知地形，農熟也。銀印既辭，何有錦帳，野水託居，故厭魚鯹。<br/>
　　劉琨詩：烈烈悲風起，泠泠澗水清。<br/>
　　<span class="book-name">漢·百官表</span>：凡吏人比二千石以上，銀印青綬。銀印青，謂印有青熒色。<br/>
　　<span class="book-name">吳越春秋</span>：舜明知人情，審於地形。<br/>
　　<span class="book-name">漢官儀</span>：尚書郎入直，官供錦緤被，給帳帷、茵褥、通中枕。沈佺期詩：錦帳迎風轉。</small><br/>
　　東西兩岸<small about="#mwt479" typeof="mw:Transclusion">晉作岸兩</small>坼，横<small about="#mwt480" typeof="mw:Transclusion">一作積</small>水注滄溟。碧色忽<small about="#mwt481" typeof="mw:Transclusion">一云苦</small>惆悵，風雷搜百靈。空中右<small about="#mwt482" typeof="mw:Transclusion">一作有</small>白虎，赤節引娉婷。自云帝季<small about="#mwt483" typeof="mw:Transclusion">一作里</small>女，噀<small about="#mwt484" typeof="mw:Transclusion">蘇困切</small>雨鳳凰翎。襄王薄行跡，莫學令威丁<small about="#mwt486" typeof="mw:Transclusion">一作泠如冰</small>。千秋一拭淚，夢覺<small about="#mwt487" typeof="mw:Transclusion">古效切</small>有微馨。<br/>
　　<small about="#mwt488" typeof="mw:Transclusion">此託為陽臺結夢，以解新娶之疑，乃戲詞也。　兩岸，瀼水東西。白虎，西方之宿。娉婷，謂巫山神女。噀雨，指暮為行雨。鳳凰翎，用弄玉乘鳳事。襄王稀跡，此寡情者，令威去家，尤其甚矣，故神女追恨，而千年拭淚也。此應前「忽忽峽中睡」句。<br/>
　　庾信詩：寒沙兩岸白。<br/>
　　蔡邕詩：回顧生碧色。<br/>
　　<span class="book-name">記</span>：左青龍，右白虎。<br/>
　　<span class="book-name">前漢·劉屈釐傳</span>：太子持赤節。<br/>
　　楊慎曰：<span class="book-name">道藏</span>：神女名瑶妃，乃西王母之女，曾助禹治水，故稱帝女。<span class="book-name">水經注</span>：宋玉謂天帝之季女，名曰瑶姬，封於巫山之臺。<br/>
　　<span class="book-name">神仙傳</span>：<span class="name">欒巴</span>噀酒為雨，滅成都火。<br/>
　　吳邁遠詩：往來行跡稀。薄，猶疏也。<br/>
　　王臺卿詩：拭淚不能語。<br/>
　　<span class="book-name">博物志</span>：文王夢覺，明日召太公。</small><br/>
　　人生相感動，金石兩青熒。文人但安坐，休辯渭與涇。龍蛇尚格鬥，灑血暗郊坰。吾聞聰明主，治<small about="#mwt490" typeof="mw:Transclusion">一作活</small>國用輕刑。銷兵鑄農器，今古歲方寧。天<small about="#mwt491" typeof="mw:Transclusion">一作文</small>王日儉德，俊又始盈庭。榮華貴少<small about="#mwt492" typeof="mw:Transclusion">去聲</small>壯，豈食楚江萍。<br/>
　　<small about="#mwt493" typeof="mw:Transclusion">此勸其乘時立功，以釋人言之謗，乃正意也。　精神相感，金石為開，況君臣之際，而不可誠格乎。今娶寡微節，何必致辯，但當勉力治朝，奮志盛年，諒弗留滯楚江已也。　<span class="book-name">杜臆</span>：末段方以莊語作結，淵明所云「始則蕩以思慮，而終歸閑止」，蓋賦體也，此應前「志在麒麟閣」意。　此章起段八句，次段十句相承，中二段各八句，後兩段十句、十二句，相應錯綜之中，仍有法度。<br/>
　　<span class="book-name">吳越春秋</span>：感動上皇。<br/>
　　劉向<span class="book-name">新序</span>：楚<span class="name">熊渠子</span>見其誠心，而金石為之開。<span class="book-name">漢·光武紀</span>：精誠所加，金石為開。　青熒，光色相映也。<br/>
　　古樂府：大人且安坐，調絃未遽央。<br/>
　　<span class="book-name">書</span>：亶聰明，作元后。<br/>
　　<span class="book-name">周禮</span>：刑新國，用輕典。<br/>
　　農器，見十六卷。<br/>
　　儉德、俊乂，注皆見前。　<span class="book-name">詩</span>：訟言盈庭。<br/>
　　晉<span class="book-name">曲池歌</span>：榮華壯盛時。<br/>
　　<span class="book-name">家語</span>：楚昭王渡江，有一物大如斗，圓而赤，取之以問孔子，曰：此萍實也，吾昔過陳，聞童謠曰：「楚王渡江得萍實，大如斗，赤如日，剖而食之甜如蜜」。<br/>
　　此詩起處，超忽不凡，第五段又變幻出奇。前則取意於<span class="book-name">南華經</span>，後則脱胎於<span class="book-name">高唐賦</span>，乃少陵詩體中化境也，當與<span class="book-name">渼陂行</span>、<span class="book-name">桃竹杖引</span>、<span class="book-name">寄韓諫議</span>諸章參看。</small><br/>
　　<span id="ji_di_ming_fu_bo_ji" about="#mwt495" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#ji_di_ming_fu_bo_ji" class="mw-selflink-fragment">寄狄明府博濟</a></span><br/>
　　<small about="#mwt496" typeof="mw:Transclusion">鶴注：當是大曆二年夔州作。</small><br/>
　　梁公曾孫我姨弟，不見十年官濟濟<small about="#mwt497" typeof="mw:Transclusion">上聲</small>。大賢之後竟陵遲，浩蕩古今同一體。比<small about="#mwt498" typeof="mw:Transclusion">去聲</small>看<small about="#mwt499" typeof="mw:Transclusion">平聲</small>伯叔四十人，有才無命百寮底。今者兄弟一百人，幾人卓絕秉周禮。在汝更用文章為，長<small about="#mwt500" typeof="mw:Transclusion">上聲</small>兄白眉復<small about="#mwt501" typeof="mw:Transclusion">扶又切</small>天啟。<br/>
　　<small about="#mwt502" typeof="mw:Transclusion">從明府世系敘起，稱其兄弟多才。　<span class="book-name">杜臆</span>：不見其十年在官，濟濟上升，所謂有才無命也。　百寮底，居百寮之下。長兄白眉，言博濟之兄。<br/>
　　<span class="book-name">狄仁傑傳</span>：仁傑聖曆三年卒，中宗即位，贈司空，睿宗又封梁國公。舊注：母之姊妹，其子曰姨弟。<br/>
　　<span class="book-name">詩</span>：濟濟多士。<br/>
　　<span class="book-name">史記</span>：後稍凌遲衰微也。<br/>
　　夏侯湛<span class="book-name">抵疑</span>：有其才而不遇者，時也。有其時而不遇者，命也。　<span class="book-name">書</span>：百僚師師。<br/>
　　<span class="book-name">孔光傳</span>：非卓絕之能。　<span class="book-name">左傳</span>：魯猶秉周禮，未可動也。<br/>
　　<span class="book-name">蜀志</span>：馬良，字季常，兄弟五人，並有才名，諺曰：「馬氏五常，白眉最良」，良眉中有白毛，故以為稱。　<span class="book-name">左傳</span>：卜偃曰：以是始賞，天啟之矣。</small><br/>
　　汝門請從曾翁<small about="#mwt503" typeof="mw:Transclusion">一云公</small>說，太后當朝<small about="#mwt504" typeof="mw:Transclusion">音潮</small>多巧詆<small about="#mwt505" typeof="mw:Transclusion">一作計，楊慎云：計不在韻，當作詆</small>。狄公執政在末年，濁河終<small about="#mwt506" typeof="mw:Transclusion">陳浩然本作中</small>不汙清濟<small about="#mwt507" typeof="mw:Transclusion">上聲</small>。國嗣初將付諸武，公獨廷諍守丹陛。禁中決策<small about="#mwt508" typeof="mw:Transclusion">陳浩然作冊決</small>請<small about="#mwt509" typeof="mw:Transclusion">一作詔</small>房陵，前<small about="#mwt510" typeof="mw:Transclusion">一作滿</small>朝<small about="#mwt511" typeof="mw:Transclusion">音潮</small>長<small about="#mwt512" typeof="mw:Transclusion">上聲</small>老皆流涕。太宗社稷一朝正，漢官威儀重<small about="#mwt513" typeof="mw:Transclusion">平聲</small>昭洗。時危始識不世才，誰謂荼苦甘如薺。<br/>
　　<small about="#mwt514" typeof="mw:Transclusion">此追敘狄公往事，見其有功社稷。　遠注：犯顏苦節，人所畏避，此獨甘之如飴。<br/>
　　<span class="book-name">前漢書</span>：深文巧詆。<br/>
　　<span class="book-name">史記</span>：齊有清<span class="name">濟</span>濁<span class="name">河</span>。<br/>
　　<span class="book-name">漢書</span>：王陵面折廷諍。　沈約<span class="book-name">廟樂歌</span>：重檐丹陛。<br/>
　　<span class="book-name">史記·趙高傳</span>：陛下深拱禁中。　<span class="book-name">韓信傳</span>：蕭何曰：顧王策安決。　<span class="book-name">唐書</span>：武后革唐為周，廢中宗為廬陵王，遷於房州。欲以武三思為太子，仁傑數諫，且曰：「子母姑侄孰親，若立三思，廟不祔姑」，后悔悟，即日迎中宗還宮。　<span class="book-name">西漢</span>傳贊：灌夫一時決策，而各名顯。<br/>
　　漢官威儀，見<span class="book-name">光武紀</span>。<br/>
　　<span class="book-name">風俗通</span>：應融曰：伯休不世英才。<br/>
　　<span class="book-name">詩</span>：誰謂荼苦，其甘如薺。</small><br/>
　　汝曹又宜列鼎<small about="#mwt515" typeof="mw:Transclusion">一作裂土</small>食，身使門戶多旌棨。胡為飄泊岷漢間，干謁侯王頗歷抵<small about="#mwt516" typeof="mw:Transclusion">舊作詆，誤</small>。況乃山高水有波，秋風蕭蕭露泥泥<small about="#mwt517" typeof="mw:Transclusion">乃里切</small>。虎之饑，下<small about="#mwt518" typeof="mw:Transclusion">去聲</small>巉嵒。蛟之横<small about="#mwt519" typeof="mw:Transclusion">去聲</small>，出清泚。早歸來，黃土汙<small about="#mwt520" typeof="mw:Transclusion">去聲</small>衣<small about="#mwt521" typeof="mw:Transclusion">浩然本作黃汙人衣</small>眼易<small about="#mwt522" typeof="mw:Transclusion">去聲</small>眯<small about="#mwt523" typeof="mw:Transclusion">音米</small>。<br/>
　　<small typeof="mw:Transclusion">末憐明德之後，飄泊依人也。　此章首段十句，下二段各十二句。<br/>
　　<span class="book-name">漢書注</span>：棨，有衣之戟，以赤黑繒為之。<span class="book-name">隋志</span>：三品以上，則列棨戟。謝朓詩：載筆陪旌棨。<br/>
　　歷抵，言歷至王侯之門。<span class="book-name">揚雄傳</span>：扺穰侯而代之。舊作歷詆，本<span class="book-name">息夫躬傳</span>「歷詆公卿大臣」，但明府方事干謁，豈可詆毁當事乎。<br/>
　　<span class="book-name">詩</span>：蓼彼蕭斯，零露泥泥。<br/>
　　嵇康<span class="book-name">琴賦</span>：玄嶺巉巖。<br/>
　　謝朓詩：寒流自清泚。梁末童謠：可憐巴馬子，一日行千里。不見馬上郎，但有黃塵起。黃塵汙人衣，皂筴相料理。<br/>
　　<span class="book-name">字林</span>：眯，物入眼為病也。<span class="book-name">莊子</span>：簸糠眯目，則天地四方易位矣。</small><br/>
　　<span id="tong_yuan_shi" about="#mwt524" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#tong_yuan_shi" class="mw-selflink-fragment">同元使<small about="#mwt525" typeof="mw:Transclusion">去聲</small>君舂陵行</a></span><small about="#mwt526" typeof="mw:Transclusion">有序</small><br/>
　　<small typeof="mw:Transclusion">鶴注：此當大曆二年在夔州作。　同，和也。</small><br/>
　　覽道州元使君<span class="name">結</span><span class="book-name">舂陵行</span>兼<span class="book-name">賊退後示官吏作</span>二首，志之曰：當天子分憂之地，效漢官<small about="#mwt527" typeof="mw:Transclusion">舊作朝</small>良吏之目<small about="#mwt528" typeof="mw:Transclusion">一作日</small>。今盜賊未息，知民疾苦，得<span class="name">結</span>輩十數公，落落然參錯天下為邦伯，萬物吐<small about="#mwt529" typeof="mw:Transclusion">晉作姓壯</small>氣，天下小<small about="#mwt530" typeof="mw:Transclusion">一作少</small>安可待矣<small about="#mwt531" typeof="mw:Transclusion">一作已</small>。不意復<small about="#mwt532" typeof="mw:Transclusion">扶又切</small>見比興<small about="#mwt533" typeof="mw:Transclusion">去聲</small>體制，微婉頓挫之詞，感而有詩，增諸卷軸，簡知我者，不必寄元<small about="#mwt534" typeof="mw:Transclusion">晉作云</small>。<br/>
　　<small typeof="mw:Transclusion"><span class="book-name">杜臆</span>：詩意在於救世，使人聞而興起，故序云：簡知我者，不必寄元。　<span class="book-name">唐書·元結傳</span>：代宗立，<span class="name">結</span>授著作郎，久之，拜道州刺史。　杜預<span class="book-name">左傳序</span>：微而顯，婉而成章。　陸機<span class="book-name">遂志賦</span>：抑揚頓挫。</small><br/>
　　遭亂髮盡<small about="#mwt536" typeof="mw:Transclusion">一作遽</small>白，轉衰病相嬰<small about="#mwt537" typeof="mw:Transclusion">一作縈</small>。沉緜盜賊際，狼狽江漢行。歎時藥力薄，為客羸瘵成。<br/>
　　<small about="#mwt538" typeof="mw:Transclusion">首段，敘憂亂傷時。盜賊二句，承遭亂。藥力二句，承衰病。　黃生曰：歎時二句，言身疾可醫，心疾不可醫耳。<br/>
　　荀悅<span class="book-name">漢紀</span>：周勃狼狽失據。</small><br/>
　　吾人詩家秀<small about="#mwt539" typeof="mw:Transclusion">一作流</small>，博采世上名。粲粲元道州，前聖畏後生。觀乎舂陵作，欻見俊哲情。復<small about="#mwt540" typeof="mw:Transclusion">扶又切</small>覽賊退篇，<span class="name">結</span>也實國楨。賈誼昔流慟，匡衡嘗引經。道州憂<small about="#mwt541" typeof="mw:Transclusion">一作哀</small>黎庶，詞氣浩縱<small about="#mwt542" typeof="mw:Transclusion">平聲</small>横。兩章對秋月<small about="#mwt543" typeof="mw:Transclusion">一作水</small>，一字偕<small about="#mwt544" typeof="mw:Transclusion">一作皆</small>華星。<br/>
　　<small about="#mwt545" typeof="mw:Transclusion">此稱元結憫世之作。　公於詩家之流，每来其著名者，得一元道州而為之起畏矣。秋月華星，言當與日星並垂。<br/>
　　<span class="book-name">後漢·崔琦傳</span>：豈獨吾人之尤。<br/>
　　<span class="book-name">論語</span>：後生可畏。<br/>
　　<span class="book-name">詩</span>：王國之楨。<br/>
　　<span class="book-name">賈誼傳</span>：可為痛哭者三。<br/>
　　<span class="book-name">匡衡傳</span>：衡為少傅數年，上疏陳便宜，及朝廷有政議，傅經以對，言多法義。<br/>
　　漢元帝詔：黎庶康寧。<br/>
　　<span class="book-name">論語</span>：<span title="四書章句集註·論語集註·卷四·泰伯第八：
曾子有疾，孟敬子問之。曾子言曰：鳥之將死，其鳴也哀。人之將死，其言也善。君子所貴乎道者三：動容貌，斯遠暴慢矣。正顏色，斯近信矣。出辭氣，斯遠鄙倍矣。籩豆之事，則有司存。" class="source">出辭氣</span>。<br/>
　　<span class="book-name">左傳序</span>：<span class="book-name">春秋</span>以一字為褒貶。　<span class="book-name">法言</span>：明星皓皓，華藻之力也。魏文帝詩：華星出雲間。</small><br/>
　　致君唐虞際，淳<small about="#mwt546" typeof="mw:Transclusion">一作純</small>朴憶<small about="#mwt547" typeof="mw:Transclusion">一作意</small>大庭。何時降璽書，用爾為丹青。獄訟永<small about="#mwt548" typeof="mw:Transclusion">一作久</small>衰息，豈惟偃甲兵。悽惻念誅求，薄斂近休明。乃知正人意，不苟飛長纓。涼飆振南嶽，之子寵若驚。色沮<small about="#mwt549" typeof="mw:Transclusion">一作阻</small>金印大，興<small about="#mwt550" typeof="mw:Transclusion">去聲</small>含滄浪<small about="#mwt551" typeof="mw:Transclusion">一作溟</small>清。<br/>
　　<small about="#mwt552" typeof="mw:Transclusion">此稱元結愛民苦心。　偃甲兵，承退賊篇。念誅求，承舂陵作。　朱注：正人以下，因元詩有歸老江湖句，故及之。　<span class="book-name">杜臆</span>：正人之意，不苟長纓，公與元結，心契在此，人存此心，天下治矣。<br/>
　　應璩書：思致君於有虞，濟蒸民於塗炭。<br/>
　　<span class="book-name">莊子</span>：昔容成氏、大庭氏，結繩而用之，若此時，則至治也。<span class="book-name">左傳</span>云：大庭氏，古國名，在魯城內。<span class="book-name">古史考</span>：大庭氏，姜姓，以火德王，號曰炎帝。<span class="book-name">詩正義</span>：大庭，神農之別號。<br/>
　　<span class="book-name">漢·循吏傳</span>：二千石有治效，輒用璽書勉勵。<br/>
　　<span class="book-name">鹽鐵論</span>：公卿者，神化之丹青。<span class="book-name">莊子</span>：為丹青，則藻縟王猷，粉飾治具。<br/>
　　<span class="book-name">漢書</span>：<span class="name">龔遂</span>治渤海，郡中多蓄積，獄訟止息。<span class="book-name">漢·禮樂志</span>：百姓素朴，獄訟衰息。<br/>
　　司馬相如<span class="book-name">難蜀父老文</span>：以偃甲兵於此。<br/>
　　<span class="book-name">中庸</span>：時使薄斂。　<span class="book-name">左傳</span>：王孫滿曰：德之休明，雖小，重也。<br/>
　　陸機詩：長纓麗且光。<br/>
　　黃生注：涼飆句，言其清標絕俗。　南嶽，衡山也。<br/>
　　<span class="book-name">老子</span>：寵辱若驚。陶潛詩：寵辱易不驚。<br/>
　　<span class="book-name">晉·周顗傳</span>：取金印如斗大，繫肘後。<br/>
　　<span class="book-name">孺子歌</span>：滄浪之水清兮。</small><br/>
　　我多長<small about="#mwt553" typeof="mw:Transclusion">子兩切</small>卿病，日夕思<small about="#mwt554" typeof="mw:Transclusion">去聲</small>朝<small about="#mwt555" typeof="mw:Transclusion">音潮</small>廷。肺枯渴太甚，漂泊公孫城。呼兒具紙筆，隱<small about="#mwt556" typeof="mw:Transclusion">去聲</small>几臨軒楹。作詩呻吟內，墨淡字欹傾。感彼危苦詞，庶幾<small about="#mwt557" typeof="mw:Transclusion">平聲</small>知者聽。<br/>
　　<small about="#mwt558" typeof="mw:Transclusion">末再敘行踪，收出和詩之意。　多病，應病相嬰。漂泊，應江漢行。但前是槩言，此則指出肺渴之病及在白帝城矣，語分虚實。呻吟，疾痛聲。危苦詞，即道州詩。知者聽，謂簡知我者。　<span class="book-name">杜臆</span>：按道州本傳，<span class="name">結</span>以人困甚，不忍加賦，嘗奏免租税及和市雜物十三萬緡，又奏免租庸十餘萬緍，因之流亡盡歸，不特空言而已。　此章六句起，十句結，中兩段各十四句。<br/>
　　<span class="book-name">荀悦傳</span>：尚書給筆札。<br/>
　　<span class="book-name">前漢·淮南厲王傳</span>：艱難危苦甚矣。</small><br/>
　　<small about="#mwt559" typeof="mw:Transclusion">黃生曰：此詩前後皆自敘，自敘多言病，其筋節在「歎時藥力薄」句，知作者全是借酒杯澆塊磊也。<br/>
　　<span class="book-name">䂬溪詩話</span>曰：杜子美褒元結<span class="book-name">舂陵行</span>兼<span class="book-name">示官吏</span>詩云：「兩章對秋月，一字偕華星。致君唐虞際，淳朴憶大庭」，序又云：「今盜賊未息，得結輩十數公，為天下邦伯，天下少安，可立待已」。蓋非專稱其文也。至於李義山，乃謂次山之作，以自然為祖，以元氣為根，無乃過乎。秦少游<span class="book-name">漫郎</span>詩云：「字偕華星章對月，漏洩元氣煩揮毫」，蓋用子美、義山語也。</small><br/>
　　<span id="chong_ling_xing" about="#mwt560" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#chong_ling_xing" class="mw-selflink-fragment">舂陵行</a></span><small about="#mwt561" typeof="mw:Transclusion">元結詩，有序。</small><br/>
　　癸卯歲，漫叟授道州刺史。道州舊四萬餘戶，經賊已來，不滿四千，大半不勝<small about="#mwt562" typeof="mw:Transclusion">平聲</small>賦税。到官未五十日，承諸使<small about="#mwt563" typeof="mw:Transclusion">去聲</small>徵求符牒二百餘封，皆曰失其限者，罪至貶削。於<small about="#mwt564" typeof="mw:Transclusion">音嗚</small>戲<small about="#mwt565" typeof="mw:Transclusion">音呼</small>，若悉應其命，則州縣破亂，刺史欲焉<small about="#mwt566" typeof="mw:Transclusion">於虔切</small>逃罪，若不應命，又即獲罪戾，必不免也。吾將守官，静以安人，待罪而已。此州是舂陵故地，故作<span class="book-name">舂陵行</span>，以達下情。<br/>
　　<small about="#mwt567" typeof="mw:Transclusion"><span class="book-name">唐書·地理志</span>：道州江華郡，屬江南西道。　<span class="book-name">漢書</span>：零陵郡泠道縣，有舂陵鄉。<span class="book-name">水經注</span>：都谿水，出舂陵縣北二十里。仰山縣，本泠道縣之舂陵鄉，蓋因舂谿為名矣。漢長沙定王分以為縣，武帝<span class="date" title="前124年">元朔五年</span>，封王仲子<span class="name">買</span>為舂陵節侯。<span class="book-name">唐書</span>：大曆二年，於道州東南二百二十里，舂陵侯故城北十五里，置大曆縣。　<span class="book-name">兩京賦</span>：收以大半之税。注：大，音太。</small><br/>
　　軍國多所須，切責在有司。有司臨郡縣，刑法竟<small about="#mwt568" typeof="mw:Transclusion">一作意</small>欲施。供給豈不憂，徵斂<small about="#mwt569" typeof="mw:Transclusion">去聲</small>又可悲。<br/>
　　<small about="#mwt570" typeof="mw:Transclusion">首段，敘事言情，總提全意。　當時節使以軍須責有司，故有司遂以刑法督窮民，憂則郡縣，悲在百姓也。<br/>
　　<span class="book-name">晉陽秋</span>：是時軍國多事。<br/>
　　<span class="book-name">玉藻</span>：有司，府史之屬。<br/>
　　<span class="book-name">釋名</span>：秦置郡，以監其縣。</small><br/>
　　州小經亂亡，遺民<small about="#mwt571" typeof="mw:Transclusion">一作人</small>實困疲。大鄉無十家，大族命單羸。朝餐是草根，暮食乃樹皮。出言氣欲絕，意速行步遲。追呼尚不忍，況乃鞭撲之。郵亭傳急符，來往跡相追。更無寬大恩，但有迫促期。欲令<small about="#mwt572" typeof="mw:Transclusion">平聲</small>鬻兒女，言發恐亂隨。悉使索<small about="#mwt573" typeof="mw:Transclusion">生革切</small>其家，而又無生資。<br/>
　　<small about="#mwt574" typeof="mw:Transclusion">上十，經亂亡而人困疲。下八，憂供給而悲徵歛也。<br/>
　　<span class="book-name">周禮</span>：五黨為州。　<span class="book-name">家語</span>：孔子曰：一物失所，亂亡之端。<br/>
　　<span class="book-name">漢·食貨志</span>：五州為鄉。<br/>
　　<span class="book-name">周禮</span>：四閭為族。<span class="book-name">左傳</span>：同族五服之內。　<span class="book-name">鄒陽傳</span>：天下布衣窮居之士，身在貧羸。羸，瘦也。<br/>
　　<span class="book-name">楚辭</span>：屑瓊以朝餐。　<span class="book-name">南史</span>：侯景之亂，江南連年旱蝗，百姓流亡，采草根、木葉、菱芡而食之。<br/>
　　<span class="book-name">南齊書</span>：陳顯達督軍圍南鄉馬圏城，城中食盡，噉及樹皮。<br/>
　　阮瑀詩：行步益疏遲。<br/>
　　賈誼策：秦執鞭撲。<br/>
　　<span class="book-name">漢·平帝紀</span>：因郵亭書，以聞。<br/>
　　<span class="book-name">韓詩外傳</span>：使人温良而寬大也。<br/>
　　<span class="book-name">參同契</span>：迫促時陰。<br/>
　　<span class="book-name">淮南子</span>：贅妻鬻子，以給上求。<br/>
　　<span class="book-name">說文</span>：資，貨也。生資，治生之物也。</small><br/>
　　聽彼道路言，怨傷誰復<small about="#mwt575" typeof="mw:Transclusion">扶又切</small>知。去冬山賊來，殺奪幾<small about="#mwt576" typeof="mw:Transclusion">平聲</small>無遺。所願見王官，撫養以惠慈。奈何重驅逐，不使存活為。安人天子命，符節我所持。州縣忽<small about="#mwt577" typeof="mw:Transclusion">一作復</small>亂亡，得罪復<small about="#mwt578" typeof="mw:Transclusion">扶又切</small>是誰。逋緩違詔令，蒙責固所宜。前賢重守分<small about="#mwt579" typeof="mw:Transclusion">音問</small>，惡<small about="#mwt580" typeof="mw:Transclusion">去聲</small>以禍福<small about="#mwt581" typeof="mw:Transclusion">一作敗</small>移。亦云貴守官，不愛<small about="#mwt582" typeof="mw:Transclusion">一作憂</small>能適時。<br/>
　　<small about="#mwt583" typeof="mw:Transclusion">上八，代為貧民之訴，惡郡縣之刑迫。下十，擬答諸使之詞，寧受切責而不辭也。　符節，刺史所受。得罪，謂不能恤民。違詔，謂不能供應。禍敗移，畏禍而變所守。不適時，不忍剥民以逢時。此即序云守官待罪者。<br/>
　　黃石公<span class="book-name">素書</span>：仁者，人之所親，有慈惠惻隱之心。<br/>
　　<span class="book-name">爾雅</span>：存，在也。活，生也。<br/>
　　<span class="book-name">書</span>：在知人，在安民。<br/>
　　<span class="book-name">國語</span>：守道不如守官。<br/>
　　何遜詩：咸云不適時。</small><br/>
　　顧惟孱弱者，正直當不虧。何人采國風，吾欲獻此辭。<br/>
　　<small about="#mwt584" typeof="mw:Transclusion">末自述己志，作歌以達下情也。　此詩六句起，四句結，中二段各十八句。<br/>
　　<span class="book-name">史記</span>：吾王，孱王也。注：懦弱曰孱。孱弱，謂官卑力小。<br/>
　　<span class="book-name">後漢·朱穆傳</span>：讜言正直。<br/>
　　<span class="book-name">漢書</span>：古有採詩之官，王者所以觀風俗，知人得失，自考正也。<br/>
　　陸時雍曰：次山詩，每有真性，淺而可諷。<br/>
　　吳山民曰：是真憂真憤，真慈惠人語，使俗吏讀之，能不為之心怍而面熱。</small><br/>
　　<span id="zei_tui_shi_guan_li" about="#mwt585" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#zei_tui_shi_guan_li" class="mw-selflink-fragment">賊退示官吏</a></span><small about="#mwt586" typeof="mw:Transclusion">元結詩，有序。</small><br/>
　　癸卯歲，西原賊入道州，焚<small about="#mwt588" typeof="mw:Transclusion">一作殺</small>掠<small about="#mwt589" typeof="mw:Transclusion">一云焚燒殺掠</small>幾<small about="#mwt590" typeof="mw:Transclusion">平聲</small>盡而去。明年，賊又攻永破邵，不犯此州邊鄙而退，豈力能制敵與<small about="#mwt591" typeof="mw:Transclusion">平聲</small>，蓋蒙其傷憐而已。諸使<small about="#mwt592" typeof="mw:Transclusion">去聲</small>何為忍苦徵斂，故作詩一篇，以示官吏。<br/>
　　<small about="#mwt593" typeof="mw:Transclusion">朱注：按<span class="book-name">唐·西原蠻傳</span>：西原種落張侯、夏永等內寇，陷道州，據城五十餘日，桂管經畧使邢濟撃平之，餘衆復圍道州，刺史元結固守，不下。今序云「不犯此州邊鄙」，疑史有誤。<span class="book-name">杜詩博議</span>：顏魯公撰<span class="book-name">次山墓碑</span>云：「君在州二年，歸者萬餘家，賊亦懷畏，不敢來犯」，與次山詩序語合，唐史之誤明矣。</small><br/>
　　昔歲逢太平，山林二十年。泉源在庭戶，洞壑當門前。井税有常期，日晏猶得眠。忽然遭世變，數歲親戎旃。<br/>
　　<small about="#mwt594" typeof="mw:Transclusion">首段，自敘出處。　親戎旃，經兵亂也。<br/>
　　<span class="book-name">詩</span>：泉源在左。<br/>
　　沈佺期詩：洞壑仙人館，孤峰玉女臺。<br/>
　　<span class="book-name">左傳</span>：晉中軍風於澤，亡大旆之左旃。　注：繫旌曰旆，通帛曰旃。陳子昂詩：昔君事胡馬，余得奉戎旃。</small><br/>
　　今來典斯郡，山夷又紛然。城小賊不屠，人貧傷可憐。是以陷鄰境，此州獨見全。使<small about="#mwt595" typeof="mw:Transclusion">去聲</small>臣將王命，豈不如賊焉。<br/>
　　<small about="#mwt596" typeof="mw:Transclusion">此記道州時事。　賊尚能哀貧，而官不知憐，官蓋甚於盜矣。</small><br/>
　　今彼徵斂<small about="#mwt597" typeof="mw:Transclusion">去聲</small>者，迫之如火煎。誰能絕人命，以作時世賢。思欲委符節，引竿自剌<small about="#mwt598" typeof="mw:Transclusion">郎達切</small>船。將家就魚菱<small about="#mwt599" typeof="mw:Transclusion">一作麥</small>，窮<small about="#mwt600" typeof="mw:Transclusion">一作歸</small>老江湖邊。<br/>
　　<small about="#mwt601" typeof="mw:Transclusion">末則憤時而欲棄官也。　時世賢，即孟子所謂今之良臣，古之民賊者。　此詩三段，各八句。</small><br/>
　　<small about="#mwt602" typeof="mw:Transclusion">錢謙益曰：顏魯公<span class="book-name">表墓碑</span>：家於武昌之樊口，歲餘，上以君居貧，起家為道州刺史。州為西原賊所陷，人十無一，戶纔滿千，君下車，行古人之政。二年間，歸者萬餘家，賊亦懐畏，不敢來犯。既受代，百姓詣闕，請立生祠。<span class="book-name">容齋隨筆</span>：<span class="book-name">次山集</span>中，載其為道州刺史，上謝表兩通，其一云：「今日刺史，若無武略以制暴亂，若無文才以救疲弊，若不清廉以身率下，若不變通以救時須，則亂將作矣。臣料今日州縣，堪征稅者無幾，已破敗者實多，百姓戀墳墓者蓋少，思流亡者乃衆，則刺史宜精選謹擇以委任之，固不可拘限官次，得之貨賄，出之權門者也」，其二云：「今四方兵革未寧，賦斂未息，百姓流亡轉甚，官吏侵刻日多，實不合使凶庸貪猥之徒，凡弱下愚之類，以貨賂權勢，而為州縣長官」。觀次山表語，但因謝上而能極論民窮吏惡，勸天子以精擇長吏。有謝表以來，未之見也。<br/>
　　羅大經曰：葉水心云：唐時道州西原蠻掠居民，而諸使調發符牒，乃至二百函，故元結詩以為賊之不如。杜少陵遂有「粲粲元道州，前賢畏後生」之語，蓋一經兵亂，不肖之人，妄相促迫，草芥其民，賊猶未足以為病，而官吏相與亡其國矣。至哉言乎，古今國家之亡，兆之者夷狄盜賊，而成之者不肖之官吏也。且非特兵亂之後，暴驅虐取吾民而已，方其變之始也，不務為弭變之道，乃以幸變之心，施激變之術，張皇其事，誇大其功，借生靈之性命，為富貴之梯媒。甚者假夷狄盜賊以邀脅其君，展轉滋蔓，日甚一日，而國隨之矣。</small><br/>
　　<span id="qiu_ri_kui_fu_yong_huai" about="#mwt585" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#zei_tui_shi_guan_li" class="mw-selflink-fragment">秋日夔府詠懷奉寄鄭監<small about="#mwt603" typeof="mw:Transclusion">審</small>李賓客<small about="#mwt604" typeof="mw:Transclusion">之芳</small>一百韻</a></span><br/>
　　<small about="#mwt605" typeof="mw:Transclusion">鶴注：編在大曆二年瀼西詩內。　鄭審有湖亭在峽州。　<span class="book-name">舊唐書</span>：<span class="date" title="763年">廣德元年</span>，李之芳兼御史大夫，使吐蕃，被留二年乃得歸，拜禮部尚書，改太子賓客。</small><br/>
　　絕塞烏蠻北，孤城白帝邊。飄零仍百里，消渴已三年。雄劍鳴開匣，羣書滿繫<small about="#mwt606" typeof="mw:Transclusion">音計</small>船<small about="#mwt607" typeof="mw:Transclusion">一作：所向皆窮轍，餘生且繫船</small>。亂離心不展<small about="#mwt608" typeof="mw:Transclusion">一作轉</small>，衰謝日蕭然。筋力妻孥問<small about="#mwt609" typeof="mw:Transclusion">一作覺</small>，菁華歲月遷。登臨多物色，陶冶賴詩篇。<br/>
　　<small about="#mwt610" typeof="mw:Transclusion">首敘夔府咏懷之故。　上六，言客夔已久，意欲東行。下六，言去夔不能，聊資遣興耳。　絕塞孤城，皆指夔州。公自雲安至此，百三十里，自<span class="date" title="765年">永泰元年</span>至此，已歷三年。劍鳴書繫，將去夔也。身遭亂離，故易衰謝。筋力二句，承衰謝。登臨二句，起下段。<br/>
　　晉封禪奏：地險俗殊，人望絕塞。　洙曰：嶲州以西，有烏白蠻。<br/>
　　<span class="book-name">杜臆</span>：飄零只在百里，而消渴已閱三年，二句多少傷懷。<br/>
　　鮑照詩：雙劍將别離，先在匣中鳴。雌沉吳江裏，雄飛入楚城。　<span class="book-name">西京雜記</span>：開匣拔鞘。<br/>
　　謝承<span class="book-name">後漢書</span>：袁閎愽覽羣書。<br/>
　　<span class="book-name">記</span>：老者不以筋力為禮。<br/>
　　<span class="book-name">卿雲歌</span>：菁華既竭，褰裳去之。<br/>
　　登臨而見景物，常藉詩篇以摩寫之。　<span class="book-name">西京雜記</span>：棟宇物色唯舊。　<span class="book-name">顏氏家訓</span>：文章陶冶性靈，從容諷詠，亦樂事也。洙曰：陶，如陶者之埏埴。冶，如冶工之鎔鑄。</small><br/>
　　峽束滄<small about="#mwt611" typeof="mw:Transclusion">一作蒼</small>江起，巖排古<small about="#mwt612" typeof="mw:Transclusion">一作石</small>樹圓。拂雲霾楚氣，朝<small about="#mwt613" typeof="mw:Transclusion">音潮，一作潮</small>海蹴<small about="#mwt614" typeof="mw:Transclusion">一作襯</small>吳天。煮井為鹽速，燒畬<small about="#mwt615" typeof="mw:Transclusion">詩遮切</small>度<small about="#mwt616" typeof="mw:Transclusion">達各切</small>地偏。有時驚疊嶂，何處覓平川。鸂鶒雙雙舞，獮猴壘壘懸。碧蘿長似帶，錦石小如錢。春草何曾<small about="#mwt618" typeof="mw:Transclusion">音層</small>歇，寒花亦可憐。獵人吹戍火，野店引山泉。<br/>
　　<small about="#mwt619" typeof="mw:Transclusion">此詠夔州風景。　峽束四句，記山水。煮井四句，記地脉。鸂鶒六句，記物產。獵人二句，記人事。皆所謂「登臨多物色」也。　樹拂雲而鬱霾楚氣，江朝海而浪蹴吳天，此聯可以雄蓋一世。煮井一聯，寫得奇創。叠嶂一聯，寫得駭愕。鸂鶒數句，寫得幽閒。春草寒花，寫得韶秀。吹火引泉，寫得冷雋。句句可以入畫。<br/>
　　舊注：石樹，石楠也。　王勃詩：巖朝古樹新。<br/>
　　<span class="book-name">地鏡圖</span>：楚氣似馬。<br/>
　　<span class="book-name">書</span>：江漢朝宗於海。　劉庭芝詩：吳天積風霜。<br/>
　　<span class="book-name">蜀都賦</span>：濱以鹽池。劉曰：鹽池出巴東北新井縣，水出地如湧泉，可煮為鹽。<br/>
　　<span class="book-name">農書</span>：荆楚多畬田，先縱火熂爐，候經雨下種，歷三歲，土脈竭，復熂旁山。熂，燹火燎草。爐，火燒山界也。杜田曰：楚俗，燒榛種田曰畬。　<span class="book-name">王制</span>：量地以制邑，度地以居民。度地偏，言不遺僻壞也。<br/>
　　梁武帝詩：朝雲生叠嶂。<br/>
　　峽中地浚，故無平川。何遜詩：平川看遠鳥。<br/>
　　<span class="book-name">爾雅注</span>：鸂鶒，毛有五色。　庾信詩：雙雙淚眼生。<br/>
　　劉安<span class="book-name">招隱</span>：獮猴兮熊羆。　樂府詞：鬱鬱纍纍。<br/>
　　庾肩吾詩：錦石鎮浮橋。<br/>
　　謝靈運詩：春草亦未歇。<br/>
　　張協詩：寒花發黃草。<br/>
　　趙曰：時有屯戍在白帝城，獵人吹火於此。庾信詩：獵火一山紅。<br/>
　　洙曰：峽民依山而居，故以竹引山泉。</small><br/>
　　喚起搔頭急，扶行幾屐穿。兩京猶薄產，四海絕隨肩。幕府初交辟，郎官幸備員。瓜時猶<small about="#mwt621" typeof="mw:Transclusion">一作仍，一作拘</small>旅寓，萍泛苦<small about="#mwt622" typeof="mw:Transclusion">一作若</small>夤緣。藥餌虚狼籍，秋風灑静便<small about="#mwt623" typeof="mw:Transclusion">平聲</small>。開襟驅<small about="#mwt624" typeof="mw:Transclusion">一作袪</small>瘴癘，明目掃<small about="#mwt625" typeof="mw:Transclusion">一作拂</small>雲煙。高宴諸侯禮，佳人上客前。哀筝傷老大，華屋艷神仙。南內開元曲，當<small about="#mwt626" typeof="mw:Transclusion">他本作常，盧本作當</small>時弟子傳<small about="#mwt627" typeof="mw:Transclusion">原注：都督柏中丞筵，聞梨園弟子李仙奴歌</small>。法歌聲變轉，滿座涕潺湲。<br/>
　　<small about="#mwt628" typeof="mw:Transclusion">此咏在夔情事。　喚起、扶行，乃衰頹之狀，皆因偃蹇淪落所致，二句作引端。兩京四句，敘客夔之由。瓜時六句，病中所對之境，苦中有樂意。高宴八句，旅中所觸之懷，樂處有哀思。心煩悶，故搔頭。路崎嶇，故屐穿。薄產，田園久荒。隨肩，故交日替。暮府二句，憶嚴武薦引。旅寓二句，應前飄零。藥餌二句，應前消疾。開襟明目，承上秋風。高宴四句，見節鎮之繁華。南內四句，感明皇之逸豫。後數語又引起下段。<br/>
　　師氏以喚起為晨鳥，以扶行為竹杖。　<span class="book-name">冷齋詩話</span>：退之詩「喚起窗前曙，催歸日未西。無心花裏鳥，更與盡情啼」，喚起、催歸，二鳥名。催歸，子規也。喚起，聲如絡絲，圓轉清亮，偏於春曉鳴，江南謂之春喚。　<span class="book-name">易林</span>：鳩杖扶老。陶潛<span class="book-name">歸去來辭</span>：策扶老以流憩。　<span class="book-name">西京雜記</span>：武帝過李夫人，取玉簪搔頭。　<span class="book-name">晉書</span>：阮孚嘗自蠟屐，因歎曰：未知一生能著幾兩屐。<br/>
　　兩京，謂長安、洛陽。　沈佺期詩：上京無薄產。<br/>
　　<span class="book-name">記</span>：五年以長，則肩隨之。<br/>
　　蔡邕薦邊讓於何進曰：幕府初開，博選清英。<br/>
　　<span class="book-name">申屠嘉傳</span>：為丞相備員而已。<br/>
　　<span class="book-name">左傳</span>：齊侯使連稱、管至父戍葵丘，曰：瓜時而往，及瓜而代。<br/>
　　謝靈運詩：蘋萍泛深沉。　<span class="book-name">吳都賦</span>：夤緣山岳之岊。<span class="book-name">韻會</span>：夤緣，連絡也。<br/>
　　謝靈運詩：藥餌情所止。狼籍，出<span class="book-name">漢書</span>。<br/>
　　謝靈運詩：還得静者便。<br/>
　　<span class="book-name">登樓賦</span>：向北風而開襟。<br/>
　　<span class="book-name">唐書</span>：韋思謙曰：須明目張膽，以報天子。顏延之：城闕生雲煙。<br/>
　　庾信詩：將軍高宴罷。<br/>
　　古詩：主人愛上客。<br/>
　　魏文帝書：哀筝順耳。<br/>
　　曹植<span class="book-name">箜篌引</span>：空存華屋處。　古詩：金屋羅神仙。<br/>
　　<span class="book-name">唐書</span>：興慶宮，在皇城東南，距京城之東，開元初置，至十四年，又增廣之，謂之南內。<br/>
　　<span class="book-name">唐會要</span>：<span class="date" title="714年">開元二年</span>，上於梨園自教法曲，號皇帝梨園弟子。又：太常梨園别教院，教法曲樂章等。<br/>
　　朱注：白居易詩「法曲法曲合夷歌，夷聲邪亂華聲和。以亂干和天寶末，明年胡塵犯宮闕」。自注云：玄宗雖雅好度曲，然未嘗使蕃漢雜奏。天寶十三年，始詔諸道調法曲，與胡部新聲合作，識者深嘆異之。明年冬，祿山反。　隋李孝貞詩：間關既多緒，變轉復無窮。<br/>
　　孔子<span class="book-name">丘陵歌</span>：涕霣潺湲。</small><br/>
　　弔影夔州僻，回腸杜曲煎。即今龍廄水，莫帶犬戎羶。耿賈扶王室，蕭曹拱御筵。乘<small about="#mwt629" typeof="mw:Transclusion">一作秉</small>威滅蜂蠆，戮力効<small about="#mwt630" typeof="mw:Transclusion">川本作教</small>鷹鸇。舊物森猶在，凶徒惡未悛。國須行戰伐，人憶止戈鋋。奴僕何知禮，恩榮錯與權。胡星一彗孛<small about="#mwt631" typeof="mw:Transclusion">川作闇</small>，黔首<small about="#mwt632" typeof="mw:Transclusion">川作首惡</small>遂拘攣。哀痛絲綸切，煩苛<small about="#mwt633" typeof="mw:Transclusion">一作頻煩</small>法令蠲。業成陳始王<small about="#mwt634" typeof="mw:Transclusion">去聲</small>，兆喜出於畋。宮禁經綸密，台階翊戴全。熊羆載呂望，鴻雁美周宣。<br/>
　　<small about="#mwt635" typeof="mw:Transclusion">此回憶長安時事。　夔州句，承上。杜曲句，領下。龍廄水羶，吐蕃陷京也。耿賈四句，思靈武將相。舊物四句，惡當時叛將。奴僕四句，推禍本於程元振。哀痛以下，指代宗還京之事。　舊物，謂帝京如故。凶徒，如李懷玉之逐侯希逸，僕固懷恩之誘吐蕃是也。　王道俊<span class="book-name">博議</span>：公以代宗不能往問河北之罪，而但慕止戈之名，養成禍亂，故曰：「國須行戰伐，人憶止戈鋋」，蓋傷之也。　盧注：程元振以奴僕而錯與大權，致將士懈心，外夷入寇，而生民困苦。舊指祿山為奴僕者，非。朱注：<span class="book-name">舊紀</span>：<span class="date" title="765年">永泰元年</span>正月，下制罪己。二年十一月，大赦改元，停什畝税一法。此所謂哀痛切，煩苛蠲也。　錢箋：始王，指代宗初政。於畋，以文王出獵，喻代宗幸陝。宮禁二句，承陳始王，自君身說到群臣。熊羆二句，承出於畋，自大臣說歸人主。熊羆，蓋指郭子儀也。<br/>
　　<span class="book-name">陳情表</span>：形影相弔。<br/>
　　<span class="book-name">高唐賦</span>：感心動耳，回腸傷氣。　杜曲，公故居。　司馬遷書：腸一日而九迴。<br/>
　　原注：西京龍廄門，苑馬門也，渭水流苑門內。<span class="book-name">通鑑注</span>：唐禁苑南門，直宮城之玄武門，北枕渭水，苑內有飛龍、祥麟、鳳苑等六廄。<br/>
　　莫帶，莫不尚帶餘羶也。<br/>
　　<span class="book-name">後漢書</span>：論耿賈之洪烈。<br/>
　　<span class="book-name">丙吉傳贊</span>：高祖開基，蕭曹為冠。此借比李郭諸功臣。<br/>
　　<span class="book-name">左傳</span>：蜂蠆有毒，而況國乎。<span class="book-name">書</span>：與之戮力。<br/>
　　<span class="book-name">左傳</span>：見無禮於君者，誅之如鷹鸇之逐鳥雀。<br/>
　　又：祀夏配天，不失舊物。<br/>
　　<span class="book-name">晉史論</span>：招烏合之凶徒。　<span class="book-name" title="左傳">左</span>：長惡不悛。<br/>
　　<span class="book-name">孔叢子</span>：今君生戰伐之世。<br/>
　　<span class="book-name">光武紀</span>：道未方古，亦止戈之武焉。　<span class="book-name">東都賦</span>：戈鋋彗雲。注：鋋，小矛也。<br/>
　　<span class="book-name">公孫弘傳贊</span>：衛青奮於奴僕。<br/>
　　謝靈運詩：何以報恩榮。　<span class="book-name">說苑</span>：管子曰：權不兩錯，政不二門。<br/>
　　<span class="book-name">前漢·天文志</span>：昂曰旄頭，胡星也。張晏曰：彗，所以除舊布新。孛，氣似彗也。<br/>
　　<span class="book-name">史記·秦本紀</span>：憂恤黔首。　<span class="book-name">西征賦</span>：陋吾人之拘攣。<br/>
　　<span class="book-name">前漢·西域傳贊</span>：武帝末年，遂棄輪臺之地，下哀痛之詔。　<span class="book-name">記·緇衣</span>：王言如絲，其出如綸。<br/>
　　<span class="book-name">前漢·循吏傳</span>：掃除煩苛。　<span class="book-name">秦本紀</span>：法令如一。<br/>
　　<span class="book-name">詩序</span>：<span class="book-name">七月</span>，陳王業也。周公遭變，陳后稷先公風化所由，致王業之艱難也。<br/>
　　<span class="book-name">書</span>：文王不敢盤於田遊。<br/>
　　<span class="book-name">梁竦傳</span>：宮省事密，莫有知者。　<span class="book-name">易</span>：君子以經綸。<br/>
　　<span class="book-name">東方朔傳</span>：願陳泰階六符。應劭曰：泰階，天之三階也，上階為天子，中階為諸侯公卿，下階為士庶人。王儉作<span class="book-name">禇淵碑文</span>：外矅台階。　魏神武帝傳檄方鎮曰：天方與魏，必將有主，翼戴聖明。<br/>
　　洪容齋<span class="book-name">隨筆</span>：<span class="book-name">史記</span>載：西伯出獵而遇太公，其卜辭乃非龍非螭，非虎非羆。崔駰<span class="book-name">達旨</span>引<span class="book-name">史記</span>，作非熊非羆，此杜詩所本也。<br/>
　　<span class="book-name">詩序</span>：<span class="book-name">鴻雁</span>，美宣王也，美其能勞來、還定、安集也。</small><br/>
　　側聽中興主，長吟不世賢。音徽<span class="place">一柱</span>數<small about="#mwt638" typeof="mw:Transclusion">音朔</small>，道里<span class="place">下牢</span>千<small about="#mwt639" typeof="mw:Transclusion">原注：鄭在江陵，李在夷陵</small>。<span class="name">鄭</span><span class="name">李</span>光時論，文章並我先。<span class="name">陰</span><span class="name">何</span>尚清省，<span class="name">沈</span><span class="name">宋</span>欻聯翩。律比崑崙竹，音知燥濕絃。風流俱善價，愜當<small about="#mwt640" typeof="mw:Transclusion">去聲</small>久忘筌。置驛常如此，登龍蓋有焉。雖云隔禮數，不敢墜周旋。高視收人表，虚心味道玄。馬來皆汗血，鶴唳必青田。羽翼商山起，蓬萊漢閣連。<span class="name">管寧</span>紗帽淨<small about="#mwt641" typeof="mw:Transclusion">一作静</small>，<span class="name">江令</span>錦袍鮮。東郡時題壁，南湖日扣舷。遠遊凌絕境，佳句染華牋。<br/>
　　<small about="#mwt642" typeof="mw:Transclusion">此稱頌鄭李二公。　側聽句，承上。長吟句，領下。徽音數，鄭書頻至。道里千，李居不遠。鄭李八句，稱二公詩才。置驛八句，稱二公交誼。羽翼八句，稱二公宦迹。荆州有一柱觀，峽州有下牢關。置驛，切鄭。登龍，切李。周旋，公願與往來也。收人表，言其愛士。味道玄，言其好道。馬來鶴唳，喻人才樂歸。　趙曰：李為太子賓客，故用四皓事。鄭係秘書少監，故近蓬萊閣。　鄭已退居，故比管寧紗帽。李方在朝，故比江令錦袍。　朱注：夷陵郡，在夔州之東，故曰東郡。南湖，即鄭監湖亭。　錢箋：東郡、南湖，嘆二公之冗散，惜其賢而不見用也。<br/>
　　<span class="book-name">雋不疑傳</span>：側聽不疑。　衛宏<span class="book-name">詩序</span>：宣王任賢使能，周室中興焉。<br/>
　　應瑒詩：永思長吟。　曹植曰：不世之賢。<br/>
　　陸機詩：音徽日夜離。<br/>
　　虞茂詩：關山多道里。　下牢關，注别見。<br/>
　　陰鏗、何遜、沈佺期、宋之問，以比鄭李之詩。　<span class="book-name">文心雕龍</span>：陸士龍雅好清省。　朱异詩：或賦聯翩之章。<br/>
　　<span class="book-name">漢·律曆志</span>：黃帝使伶倫去大夏之西，崑崙之陰，取竹嶰谷，斷兩節，間而吹之，以為黃鐘之宮。<br/>
　　<span class="book-name">韓詩外傳</span>：夫時有燥濕，絃有緩急，徽指推移，不可記也。<span class="book-name">廣絕交論</span>：客所謂撫絃徽音，未達燥濕變響。<br/>
　　<span class="book-name">晉書</span>：天下言風流者，以王樂為首。王衍、樂廣也。　<span title="四書章句集註·論語集註卷五·子罕第九：
子貢曰：「有美玉於斯，韞匵而藏諸，求善賈而沽諸」，子曰：「沽之哉，沽之哉，我待賈者也。」" class="source">善價</span>，見<span class="book-name">論語</span>。<br/>
　　<span class="book-name">摯虞傳</span>：辭理愜當，為世所重。陸機<span class="book-name">文賦</span>：愜心者貴當。　<span class="book-name">莊子</span>：得魚而忘筌。<br/>
　　<span class="book-name">漢書</span>：鄭當時常置驛馬長安諸郊，請謝賓客。<br/>
　　後漢李膺，獨持風裁，有被延接者，名為登龍門。<br/>
　　任昉詩：生平禮數絕。<br/>
　　<span class="book-name">左傳</span>：奉以周旋，不敢失墜。<br/>
　　曹植<span class="book-name">與楊修書</span>：足下高視於上京。　<span class="book-name">任彦升集</span>：經師人表。<br/>
　　<span class="book-name">老子</span>：虚其心，實其腹。又：玄之又玄。<span class="book-name">答賓戲</span>：味道之腴。<span class="book-name">五君詠</span>：探道好淵玄。<br/>
　　汗血馬、青田鶴，注皆别見。<br/>
　　<span class="book-name">張良傳</span>：四人者隱商雒山，從太子，上召戚夫人，指示曰：彼羽翼已成，難動矣。<br/>
　　<span class="book-name">後漢書</span>：學者稱東觀為老氏藏室，道家蓬萊。<br/>
　　管寧紗帽，注别見。<br/>
　　<span class="book-name">江總集·山水衲袍賦序</span>云：皇儲監國餘辰，勞謙終宴，有令以衲袍降賜。賦云：「裁縫則萬壑縈體，針縷則千巖映目。埒符采於雕煥，並芬芳於蘭菊」，袍之鮮麗可知。<br/>
　　錢箋：江陵，漢舊縣，屬南郡。<span class="book-name">史記</span>：江陵，故郡都，西通巴巫，在巴武之東，故曰東郡。　<span class="book-name">南史</span>：何思澄少勤學工文，為<span class="book-name">游廬山</span>詩，沈約見之，大相稱賞。郊居宅新搆閣齋，因命工人題此詩於壁。<br/>
　　謝靈運<span class="book-name">山居賦</span>：卷扣舷之逸曲，感江南之哀嘆。<br/>
　　<span class="book-name">楚辭</span>有<span class="book-name">遠遊</span>篇。或曰：遠遊，履名。<span class="book-name">洛神賦</span>：踐遠遊之文履。<span class="book-name">桃花源記</span>：來此絕境。<br/>
　　<span class="book-name">世說</span>：每至佳句。　華箋，蜀箋也。</small><br/>
　　每欲孤飛去，徒為百慮牽。生涯已寥落，國步尚<small about="#mwt644" typeof="mw:Transclusion">一作乃</small>迍邅。衾枕成蕪没，池塘作棄捐。别離憂怛怛，伏臘涕漣漣。露菊斑<span class="place">豐</span><span class="place">鎬</span>，秋蔬<small about="#mwt645" typeof="mw:Transclusion">一作菰</small>影<span class="place">澗</span><span class="place">瀍</span>。共誰論<small about="#mwt646" typeof="mw:Transclusion">平聲</small>昔事，幾處有新阡。富貴空回首，喧爭懶著<small about="#mwt647" typeof="mw:Transclusion">陟畧切</small>鞭。兵戈塵漠漠，江漢月娟娟。局促看<small about="#mwt648" typeof="mw:Transclusion">平聲</small>秋燕，蕭疏聽晚蟬。雕蟲蒙記憶，烹鯉問沉綿。<br/>
　　<small about="#mwt649" typeof="mw:Transclusion">此段承前起後，作通篇過峽。　每欲十句，承杜曲一段，傷故里難歸。共誰十句，承鄭李一段，喜知交足慰。　百慮牽，包下八句。生涯，愁在身。國步，憂在國。衾枕池塘，無家可問矣。别離，悲弟妹。伏臘，思祖父。豐鎬澗瀍，念及東西二京也。又言故人凋謝如此，己亦懶於進取矣，今託身兵戈江漢之間，徒增局促蕭條耳，幸蒙二公記問，真舊交中不可多得者。<br/>
　　<span class="book-name">雪賦</span>：瞻雲雁之孤飛。<br/>
　　江淹詩：撫枕懷百慮。<br/>
　　<span class="book-name">莊子</span>：吾生也有涯。<br/>
　　<span class="book-name">詩</span>：國步斯頻。　蔡邕<span class="book-name">述行賦</span>：塗迍邅其蹇連兮。<br/>
　　錦衾角枕，見<span class="book-name">毛詩</span>。<br/>
　　隋孫萬壽詩：蓬萊雖已變，池塘尚所思。<span class="book-name">吳越春秋</span>：體骨棄捐。<br/>
　　<span class="book-name">詩</span>：勞心怛怛。<br/>
　　<span class="book-name">漢·楊惲傳</span>：歲時伏臘。<span class="book-name">風俗通</span>曰：臘者，獵也，獵取獸以祭祖先。師古曰：建丑之月為臘祭。<span class="book-name">詩</span>：泣涕漣漣。<br/>
　　又：作邑於豐。又：鎬京辟雍。注：鎬京，在豐水之東，相去三十五里。<br/>
　　<span class="book-name">周書</span>：我乃卜澗水東、瀍水西。<br/>
　　張華詩：昔事歷歷記，獨坐向誰論。<br/>
　　<span class="book-name">風俗通</span>：阡謂之冢。崔融詩：京兆新阡闢。<br/>
　　<span class="book-name">世說</span>：劉琨曰：常恐祖生先我着鞭。<br/>
　　王褒詩：漠漠村煙起。<br/>
　　鮑照詩：娟娟似娥眉。<br/>
　　<span class="book-name">漢書</span>：局促如轅下駒。<br/>
　　謝惠連詩：蕭疏野趣生。<br/>
　　<span class="book-name">揚子</span>：童子雕蟲篆刻，壯夫不為。<br/>
　　古詩：呼童烹鯉魚，中有尺素書。　王勣<span class="book-name">久客病歸</span>詩：沉綿赴漳浦。</small><br/>
　　卜羨<span class="name">君平</span>杖，偷存<span class="name" title="王獻之">子敬</span>氈。囊虚把釵釧，米盡拆花鈿。甘子陰涼葉，茅齋八九椽。陣圖沙北岸，市暨<small about="#mwt651" typeof="mw:Transclusion">音既</small>瀼西巔。羈絆心常折，棲遲病即痊。紫收<small about="#mwt652" typeof="mw:Transclusion">一作秧</small>岷嶺<small about="#mwt653" typeof="mw:Transclusion">一作下</small>芋，白種陸池<small about="#mwt654" typeof="mw:Transclusion">一作家</small>蓮。色好梨勝<small about="#mwt655" typeof="mw:Transclusion">平聲</small>頰，穰多栗過拳。敕廚惟一味，求飽或三鱣。俗異鄰鮫室<small about="#mwt657" typeof="mw:Transclusion">一云兒去看魚笱</small>，朋<small about="#mwt658" typeof="mw:Transclusion">一作人</small>來坐馬韉。縛柴門窄窄，通竹溜涓涓。塹抵公畦稜<small about="#mwt660" typeof="mw:Transclusion">去聲</small>，村依野廟堧<small about="#mwt661" typeof="mw:Transclusion">壖同，而宣切</small>。缺籬將棘拒，倒石賴藤纏。<br/>
　　<small about="#mwt662" typeof="mw:Transclusion">此答二公之問，備述居夔秋況。　鄭李必問及居處飲食，故答詞獨詳。卜羨四句，夔州飲食。甘子四句，夔州居室。羈絆八句，仍申飲食。俗異八句，仍申居室。卜杖存氈，生計艱難。把釵折鈿，藉供日用。沙北瀼西，乃甘陰結齋之處。心折病痊，答書中沉綿之問。紫芋數者，見物產之佳。隣鮫既危，坐韉復窘，柴門之中，唯存竹溜而已。抵畦依廟，村居外景。拒棘纏藤，村居內景也。<br/>
　　洙曰：君平卜筮於成都，得百錢，足自養，則閉肆下簾而授<span class="book-name">老子</span>。阮宣子常步，以百錢掛杖頭，至酒店，便得酣暢。<br/>
　　子敬氈，見首卷。<br/>
　　釵釧，見<span class="book-name">官軍臨賊濠</span>詩。<br/>
　　庾肩吾詩：縈環照鏡曉，誰忍去花鈿。<br/>
　　<span class="book-name">蘇州府志</span>：顧初牽牛陰涼木下。<br/>
　　徐陵詩：茅齋本自空。<br/>
　　<span class="book-name">桓温傳</span>：初，諸葛亮造八陣圖於魚復平沙之上。<br/>
　　原注：峽人目市井泊船處曰市暨，江水横通出谷處，方人謂之瀼。<br/>
　　<span class="book-name">晉載紀</span>：馬能千里，不免羈絆。　心折，見<span class="book-name">别賦</span>。<br/>
　　<span class="book-name">詩</span>：衡門之下，可以棲遲。<br/>
　　<span class="book-name">貨殖傳</span>：岷山之下，沃野千里，下有蹲鴟，至死不飢。注：蹲鴟，芋也。<br/>
　　<span class="book-name">御覽</span>：任昉<span class="book-name">述異記</span>：吳中有陸家白蓮種，顧家斑竹。<br/>
　　<span class="book-name">蜀都賦</span>：紫梨津潤。<br/>
　　<span class="book-name">西京雜記</span>：上林苑有嶧陽栗，嶧陽都尉曹龍所獻，大如拳。穰，豐穰也。<br/>
　　<span class="book-name">古隴西行</span>：談笑未及竟，右顧敕中廚。　<span class="book-name">王羲之傳</span>：有一味之甘，割而分之。<br/>
　　<span class="book-name">論語</span>：食無求飽。　<span class="book-name">楊震傳</span>：有冠雀銜三鱣魚，飛集講堂前。錢箋：<span class="book-name">後漢書注</span>：鱣，音善。臣賢按<span class="book-name">續漢</span>及<span class="book-name">謝承書</span>，鱣字皆作鱓，然則鱣、鱔古字通。<span class="book-name">顏氏家訓</span>：孫卿云魚鱉鰌鱣，<span class="book-name">韓非</span>、<span class="book-name">說苑</span>皆曰鱣似蛇，蠶似蠋，並作鱣字。假鱣為鱓，其來久矣。按<span class="book-name">楊震傳</span>：三鱣音善，所謂假鱣為鱓者也。<span class="book-name">爾雅·釋魚</span>：音知然反。陸德明<span class="book-name">音義</span>張連反，即黃魚也。此鱣鮪之鱣，杜詩所謂三鱣也，蓋用<span class="book-name">楊震傳</span>三鱣，而兼取郭、陸音釋，未知當否。吳曾曰：以<span class="book-name">楊震碑</span>考之，則云：貽我三魚，以辯懿德。稱鱓未必皆得其真也。<br/>
　　俗異，猶云異俗。　<span class="book-name">文選</span>：鮫人織絠於泉室。當作俗異隣鮫室。此段本言居室，不當插入魚笱。　<span class="book-name">詩</span>：敝笱在梁，其魚魴鰥。注：笱，以竹為之，魚入其中。<br/>
　　<span class="book-name">晉書</span>：范逵嘗過陶侃家，時大雪，乃撒所臥韉，自剉給其馬。朱注：舊注：<span class="book-name">戰國策</span>：蘇秦激張儀，令相秦，以馬韉席坐之。按：「朋來坐馬韉」，猶云「坐客寒無氈」也，與蘇、張事不合。且舊注引<span class="book-name">國策</span>，<span class="book-name">藝文類聚</span>又引<span class="book-name">史記</span>，今<span class="book-name">國策</span>、<span class="book-name">史記</span>並無此文。　吳注：坐當作剉，用陶侃事也。<br/>
　　「通竹溜涓涓」，即前「野店引山泉」，但前是概言夔俗，此乃專敘瀼居，不妨一事兩用。陶辭：泉涓涓而始流。<br/>
　　張耒曰：公畦，官園也。　原注：京師農人，指田遠近，多云幾稜。稜，岸也，音去聲。朱注：按<span class="book-name">韻書</span>，稜字無去音，蓋方言也。陸龜蒙詩：我本曾無一稜田，平生笑傲空漁船。稜亦作去聲用。<br/>
　　<span class="book-name">晁錯傳</span>：鑿太上皇廟堧垣。師古曰：堧者，內垣外遊地。<br/>
　　薛道衡詩：臥石藤為纜。</small><br/>
　　借問頻朝<small about="#mwt663" typeof="mw:Transclusion">音潮</small>謁，何如穩醉<small about="#mwt664" typeof="mw:Transclusion">一作晝</small>眠。誰云行不逮<small about="#mwt665" typeof="mw:Transclusion">一作達</small>，自覺坐能堅。霧雨銀章澀，馨香粉署妍。紫鸞無近遠，黃雀任翩翾。困學違從衆，明公各勉旃。聲華夾宸極，早晚到星躔。懇諫留匡鼎，諸儒引服<small about="#mwt666" typeof="mw:Transclusion">舊作伏</small>虔。不過<small about="#mwt667" typeof="mw:Transclusion">平聲，一作逢</small>輸鯁直，會是正陶甄。宵旰憂虞軫，黎元疾苦駢。雲臺終日畫，青簡為<small about="#mwt668" typeof="mw:Transclusion">去聲</small>誰編。<br/>
　　<small about="#mwt669" typeof="mw:Transclusion">此因身既辭官，望二公入朝以佐主。　上十句，公自述。下十句，朂鄭李。　朝謁不預，則起居自適，亦何羨章署之榮乎。所以黃雀卑飛，唯知舊學，而紫鸞高舉，端屬明公矣。朱注：二公當勉為公輔之業，引賢士，進讜言，以匡正天下。今上方宵旰，民多疾苦，雲臺雖有功臣，而青簡垂名，非二公其誰屬耶。<br/>
　　蕭景宗詩：「借問霍去病，何如路傍人」，此用其句法。　沈佺期詩：雞鳴朝謁滿。<span class="book-name">南史</span>：朱百年飲酒醉眠。<br/>
　　<span class="book-name">前漢·公卿表</span>：銀章印龜鈕，其文曰章，謂刻其官之章也。<br/>
　　趙曰：省謂之蘭者，以諸郎官握蘭含香也，故云馨香。又謂之畫省者，以粉畫之也，故云粉署。<br/>
　　陳子昂詩：驅馳翠虬駕，伊鬱紫鸞笙。<br/>
　　漢歌謠：桂樹華不實，黃雀巢其顛。　<span class="book-name">鷦鷯賦</span>：育翩翾之陋體兮。<br/>
　　<span title="四書章句集註·論語集註卷八·季氏第十六：
孔子曰：生而知之者，上也。學而知之者，次也。困而學之，又其次也。困而不學，民斯為下矣。" class="source">困學</span>、<span title="四書章句集註·論語集註卷五·子罕第九：
子曰：麻冕，禮也。今也純，儉。吾從眾。拜下，禮也。今拜乎上，泰也。雖違眾，吾從下。" class="source">從衆</span>，俱出<span class="book-name">論語</span>。違衆，謂不合時宜。　<span class="book-name">後漢·皇甫嵩傳</span>：嵩答董卓曰：昔與明公，俱為鴻鵠。　<span class="book-name">楊惲傳</span>：方當盛漢之隆，願勉旃，無多談。旃，語助詞。<br/>
　　劉峻書：聲華無寂。　殷仲文<span class="book-name">自解表</span>：宸極反正。<br/>
　　<span class="book-name">韓非子</span>：無早晚之失。　洙曰：郎官，象列星。諸侯，象四七。宰相，法三台。皆星躔也。束晳詩：星變其躔。<span class="book-name">漢書</span>：日月初躔星之紀。注：躔，舍也。<br/>
　　<span class="book-name">匡衡傳</span>：諸儒為語曰：「無說詩，匡鼎來。匡說詩，解人頤」。張晏曰：衡，少時字鼎，長乃易字稚圭。<span class="book-name">西京雜記</span>：鼎，衡小名。<br/>
　　<span class="book-name">後漢·儒林傳</span>：服虔，字子慎，少以清苦建志，入太學受業，善著文，舉孝廉。<br/>
　　輸，猶獻也。　<span class="book-name">荀子</span>：君有忠臣，謂之骨鯁。<br/>
　　<span class="book-name">揚子</span>：甄陶天下在和。<span class="book-name">漢書音義</span>：陶家名樸下員轉者為鈞，以其制器為大小。<br/>
　　<span class="book-name">饋食禮</span>：纚笄宵衣。<span class="book-name">左傳</span>：楚君、大夫其旰食乎。　<span class="book-name">易</span>：憂虞之象也。<br/>
　　<span class="book-name">孝經鉤命訣</span>：授圖子黎元。劉琨<span class="book-name">勸進表</span>：司牧黎元。　<span class="book-name">漢書</span>：問民疾苦。　軫、駢，湊集之意，取義於車馬也。<br/>
　　雲臺，注別見。<br/>
　　<span class="book-name">文選</span>載劉向<span class="book-name">别錄</span>：治竹青作簡書，謂之青簡。又見<span class="book-name">後漢·吳祐傳</span>。</small><br/>
　　行路難何有，招尋興<small about="#mwt670" typeof="mw:Transclusion">去聲</small>已專。由來具飛檝，暫擬控鳴弦。身許雙峰寺，門求七祖禪。落帆追宿昔，衣褐向真詮。安石名高晉<small about="#mwt672" typeof="mw:Transclusion">原注：鄭高簡，得謝太傅之風</small>，，昭王客赴燕<small about="#mwt673" typeof="mw:Transclusion">平聲，原注：<span class="name">李宗親</span>有燕昭之美。燕，周之裔。</small>。途中非阮籍，查上似張騫。披拂<small about="#mwt674" typeof="mw:Transclusion">一作晤，晉作豁</small>雲寧在，淹留景不延。風期終破浪，水怪莫飛涎。他日辭神女，傷春怯杜鵑。淡交隨聚散，澤國遶迴旋。<br/>
　　<small about="#mwt675" typeof="mw:Transclusion">此欲出峽求禪，與二公相晤於江陵。　行路招尋，為通節之綱。飛檝二句，承行路。身許四句，承招尋。安石四句，欲訪二公，亦承招尋。披拂四句，將赴荆門，亦承行路。他日四句，去夔留荆，雙結行路、招尋。　控鳴弦，備不虞。追宿昔，遂初願也。雙峰七祖，言不落旁門小乘。鄭比安石，公則仰其名高。李比燕昭，公則願為燕客。有地主，可免途窮。駕浮舟，有似乘槎。公詩「窮途阮籍幾時醒」，又云「奉使虚隨八月槎」，皆屬自言。雲寧在，景不延，急於去夔矣。淡交，指夔人。迴旋，往復於鄭李也。<br/>
　　古樂府有<span class="book-name">行路難</span>。<br/>
　　杜審言詩：招尋獨有君。<br/>
　　<span class="book-name">海賦</span>：飛迅鼓檝。<br/>
　　<span class="book-name">西域傳</span>：控弦者十餘萬。<br/>
　　按：雙峰有兩處，<span class="book-name">舊唐書</span>：道信與弘忍並住蘄州雙峰山東山寺，故謂其法為東山法門。姚寬<span class="book-name">西溪叢語</span>引<span class="book-name">寶林傳</span>云：能太師傳法衣，在曹溪寶林寺。寶林後枕雙峰，則曹溪亦稱雙峰矣。周篆曰：昔至嶺南，見曹溪地形，前對三峯，後擁兩峯，但不名雙峯寺。<br/>
　　七祖亦有兩派，達摩傳慧可，可傳僧粲，粲傳道信，信傳弘忍，此五祖也。忍傳能大師，是謂六祖，其徒復以荷澤當七祖，此南宗之餘裔也。<span class="book-name">中岳越禪師記</span>則云：弘忍傳大通，大通傳大照，此北宗又竊附於六祖、七祖也。考：能師既没，法衣不傳，則南宗七祖固失真傳，而北宗上無承受，篡名兩祖，尤為謬種矣。詩云「門求七祖禪」，意蓋主於南宗也。師氏曰：自達摩至慧能，謂之中華六祖，六祖之道，至肅宗時方盛，肅宗嘗自曹溪請其衣鉢供養，是六祖與子美同時先後人也，故求禪言七祖，而不言六祖。<br/>
　　何遜詩：解纜及朝風，落帆依暝浦。　許旌陽<span class="book-name">石函記</span>：從兹得作真詮客。<br/>
　　<span class="book-name">莊子</span>：孰居無事而披拂是。<br/>
　　<span class="book-name">楚辭</span>：蹇淹留而無成。　謝靈運詩：尋異景不延。<br/>
　　風期，恐是言風信。虞世基詩：伊昔風期早。　<span class="book-name">南史</span>：宗愨曰：願乘長風，破萬里浪。<br/>
　　<span class="book-name">孔子世家</span>：水之怪，龍、罔象也。　<span class="book-name">江賦</span>：揚鬐掉尾，噴浪飛涎。<br/>
　　神女，注見前。<br/>
　　<span class="book-name">蜀都賦</span>：鳥生杜鵑之魂。<br/>
　　<span class="book-name">記</span>：君子之交淡若水。<br/>
　　澤國，見<span class="book-name">周禮</span>。　<span class="book-name">史記</span>：漢長沙定王曰：國小地狹，不足回旋。</small><br/>
　　本自依<span class="name">迦葉</span><small about="#mwt676" typeof="mw:Transclusion">音攝</small>，何曾<small about="#mwt677" typeof="mw:Transclusion">音層</small>藉<span class="name">偓佺</span>。罏峰生轉眄，橘井尚高褰。東走窮歸鶴，南征盡跕<small about="#mwt678" typeof="mw:Transclusion">都牒切</small>鳶。晚聞多妙教，卒踐塞<small about="#mwt679" typeof="mw:Transclusion">先則切</small>前愆。<span class="name">顧愷</span>丹青列，<span class="book-name">頭陀</span>琬琰<small about="#mwt680" typeof="mw:Transclusion">以冉切</small>鐫。衆香深黯黯，幾地肅芊芊。勇猛為心極，清羸任體孱。金篦空刮眼，鏡象<small about="#mwt681" typeof="mw:Transclusion">一云平等</small>未離<small about="#mwt682" typeof="mw:Transclusion">一云難</small>銓。<br/>
　　<small about="#mwt683" typeof="mw:Transclusion">此申上「門求七祖禪」，以終詠懷之意。　迦葉、偓佺，言仙不如佛。罏峯四句，欲遍遊佛地。晚聞六句，欲精參佛理。勇猛四句，期於懾象，以歸空也。　此章十二句起，十六句者兩段，二十句者四段，二十四句者兩段，二十八句者一段。<br/>
　　<span class="book-name">彌勒成佛經·彌勒佛讚</span>言大迦葉比丘，是釋迦牟尼佛大弟子。<span class="book-name">傳燈錄</span>：迦葉，摩竭陀國人，姓婆羅門，為天竺二十五祖之首。<br/>
　　<span class="book-name">列仙傳</span>：偓佺，槐山採藥父也，食松實，形體生毛數寸，能飛行，逐走馬。<br/>
　　罏峯，在廬山。　<span class="book-name">洛神賦</span>：轉盻流精。<br/>
　　朱注：橘井，在馬嶺山上，故云高褰。<span class="book-name">天台賦</span>：游氣高褰。褰，開也。<br/>
　　遼東歸鶴，見<span class="book-name">卜居</span>詩注。<br/>
　　<span class="book-name">馬援傳</span>：援擊交阯，謂官屬曰：我在浪泊西里間，下潦上霧，毒氣薰蒸，仰視飛鳶，跕跕墮水中。<br/>
　　釋氏有妙覺之說，故云妙教。<br/>
　　沈約<span class="book-name">懺悔文</span>：收遜前愆，洗濯今慮。　六祖曰：懺者，懺其前愆。悔者，悔其後過。<br/>
　　顧愷之常於瓦棺寺，畫維摩詰像。<br/>
　　<span class="book-name">姓氏英賢錄</span>：王屮，字簡栖，為<span class="book-name">頭陀寺碑</span>，文詞巧麗，為世所重。　琬琰，言如玉之貴。<span class="book-name">楚辭</span>：懷琬琰之英華。<br/>
　　<span class="book-name">法華經</span>：擊大法鼓，燒衆名香。<span class="book-name">天台賦</span>：衆香馥以揚煙。　何遜詩：黯黯連嶂陰。<br/>
　　<span class="book-name">決定經</span>：不捨初地，入於二地，乃至十地。　<span class="book-name">籍田賦</span>：碧色肅其芊芊。<br/>
　　張君祖詩：練神超勇猛。<span class="book-name">楞嚴經</span>：發大勇猛，行諸一切難行法事。<br/>
　　<span class="book-name">顧野王傳</span>：體素清羸。<br/>
　　鶴注：<span class="book-name">法苑珠林</span>：後周張元，其祖失明，元讀經燃燈，夢一翁以篦療之，後三日，果痊。<span class="book-name">湼盤經</span>：如目盲人為治目，故造諸良醫，即以金篦刮其眼膜。<br/>
　　<span class="book-name">圓覺經</span>：諸如來心，於中顯現，如鏡中象。朱注：<span class="book-name">說文</span>：銓，衡也，一曰度也。言金篦雖可刮去眼膜，而執鏡象，以為實有，則猶未離銓量之間也。</small><br/>
　　<small about="#mwt684" typeof="mw:Transclusion">王嗣奭曰：題屬<span class="book-name">詠懷</span>，故篇中詳於自敘，而轉換穿插，妙合自然。唐人百韻詩，杜公首倡，句句精緻，字字峭拔，真千古獨擅之長。<br/>
　　盧世㴶曰：此是集中第一首長詩，其中起伏轉折，頓挫承遞，若斷若續，乍離乍合，波瀾層叠，竟無絲痕，真絕作也。風流善價，愜當忘筌，即可取此語，以評此詩。<br/>
　　張溍曰：此詩才大而學足以副之，故能隨意轉合，曲折自如。其忽自敘，忽敘人，忽言景，忽言情，忽紀事，忽立論，忽述見在，忽及已前，皆過接無痕，而照應有法。</small><br/>
　　<small about="#mwt685" typeof="mw:Transclusion">洪容齋<span class="book-name">隨筆</span>曰：詩至百韻，詞意既多，故有失於檢點者。此詩「滿座涕潺湲」與「伏臘涕漣漣」為重意。<br/>
　　張溍曰：「不敢墜周旋」與「澤國遶迴旋」為重韻。</small><br/>
　　<small about="#mwt686" typeof="mw:Transclusion">詩題詠懷寄友，是賓主兩意，此詩或分或合，極開闔變化，錯綜恣肆之奇，而按以紀律，却又結構完整。刻本割裂段落，多寡不勻，幾於亂絲難理。今分作十段，每段各有起止，各有承轉，天然位置，不容毫髮混淆，此在讀者詳翫耳。　詩有近體，古意衰矣。近體而有排律，去古益遠矣。考唐人排律，初惟六韻左右耳，長篇排律，起於少陵，多至百韻，實為後人濫觴。元白集中，往往叠見，不免誇多鬥靡，氣緩而脉弛矣。此篇典雅工秀，才學既優，而部伍森嚴，章法尤為精密。　短章詩斷處多用突接，長排體則須用鉤挑之法，每段出落處，回顧上文者為鉤，逗起下文者為挑，必層層連絡，各有關合照應，否則散漫不屬矣。玩此詩，逐段鉤挽挑逗，俱見作法之巧。</small><br/>
　　<span id="ji_liu_xia_zhou_bo_hua_shi" about="#mwt687" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#ji_liu_xia_zhou_bo_hua_shi" class="mw-selflink-fragment">寄劉峽州伯華使<small about="#mwt688" typeof="mw:Transclusion">去聲</small>君四十韻</a></span><br/>
　　<small about="#mwt689" typeof="mw:Transclusion">鶴注：當是大曆二年在瀼西作。　<span class="book-name">唐書</span>：峽州夷陵郡，屬山南東道。</small><br/>
　　峽內多雲雨，秋來尚鬱蒸。遠山<small about="#mwt691" typeof="mw:Transclusion">一作天</small>朝<small about="#mwt692" typeof="mw:Transclusion">音潮</small>白帝，深水謁<small about="#mwt693" typeof="mw:Transclusion">一作出</small>夷陵。<br/>
　　<small about="#mwt694" typeof="mw:Transclusion">首言夔峽相去之近。　上二，記時。下二，記地。<br/>
　　傅玄詩：呼吸氣鬱蒸。<br/>
　　何遜詩：天暮遠山前。　白帝在夔州，夷陵指峽州。趙曰：「謁」對「朝」字為工。</small><br/>
　　遲暮嗟為客，西南喜得朋。哀猿更<small about="#mwt695" typeof="mw:Transclusion">平聲，一作勞</small>起坐，落雁失飛騰。伏枕思瓊樹，臨軒對玉繩。青松寒不落，碧海闊逾澄。<br/>
　　<small about="#mwt696" typeof="mw:Transclusion">此乃思念劉君，賓主並敘。哀猿二句，自比為客。瓊樹四句，申言得朋。瓊樹難見而空對玉繩，望劉之切也。青松，比其勁節。碧海，比其寬量。<br/>
　　<span class="book-name">易</span>：西南得朋。朱注：夔在中州之西南。<br/>
　　江淹賦：願一見顏色，不異瓊樹枝。瓊樹，玉樹也，在崑崙山，故難見。<br/>
　　謝朓詩：玉繩低建章。<br/>
　　<span class="book-name">魏畧</span>：王昶曰：松柏之茂，隆寒不衰。何敬祖詩：青青嶺上松，光色冬夏茂。<br/>
　　<span class="book-name">十洲記</span>：扶桑在碧海之中。</small><br/>
　　昔歲文為理<small about="#mwt697" typeof="mw:Transclusion">當作治，避唐諱也</small>，羣公價盡增。家聲同令聞<small about="#mwt698" typeof="mw:Transclusion">去聲</small>，時論以儒稱。太后當<small about="#mwt699" typeof="mw:Transclusion">一作臨</small>朝<small about="#mwt700" typeof="mw:Transclusion">音潮</small>肅，多才接迹昇。翠虚捎<small about="#mwt701" typeof="mw:Transclusion">所交切</small>魍魎，丹極上<small about="#mwt702" typeof="mw:Transclusion">時掌切</small>鯤<small about="#mwt703" typeof="mw:Transclusion">一作鵾</small>鵬。宴引春壺酒<small about="#mwt704" typeof="mw:Transclusion">一作滿</small>，恩分夏簟冰。雕章五色筆，紫殿九華燈。學並盧王敏，書偕褚薛能。老兄真不墜，小子獨無承。<br/>
　　<small about="#mwt705" typeof="mw:Transclusion">此追溯先世淵源。　文為理，唐初以文治世也。羣公，指當時才士。家聲，謂公祖審言。令聞，指劉祖允濟。捎魍魎，小人遠遁。上鯤鵬，賢士登朝。宴引二句，言寵遇之優。雕章四句，言才名之盛。不墜、無承，引起下文。<br/>
　　<span class="book-name">詩</span>：令聞令望。<br/>
　　<span class="book-name">周·王褒傳</span>：不以地位矜物，時論稱之。<br/>
　　<span class="book-name">唐書</span>：劉允濟，武后朝上<span class="book-name">明堂賦</span>，手詔褒美。<br/>
　　<span class="book-name">甘泉賦</span>：梢夔魖而抶獝狂。注：捎、抶，皆擊也。王延壽<span class="book-name">夢賦</span>：捎魍魎，拂諸渠。<br/>
　　<span class="book-name">莊子</span>：北溟有魚，名曰鯤，化而為鳥，名曰鵬。<br/>
　　江淹詩：夏簟清兮冬不暮。<br/>
　　<span class="book-name">三國典畧</span>：齊蕭愨嘗於秋夜賦詩，邢子才曰：蕭之斯文，可謂雕章間出。<span class="book-name">周史</span>：滕、趙二王，雕章間發。<span class="book-name">南史</span>：江淹嘗宿冶亭，夢一丈夫，自稱郭璞，謂淹曰：「吾有筆在卿處多年，可以見還」，，淹乃探懷中，得五色筆一，以授之。<br/>
　　謝朓詩：紫殿肅陰陰。　<span class="book-name">漢武內傳</span>：七月七日，西王母至，帝掃除宮內，然九光之燈。<span class="book-name">西京雜記</span>：元日燃九華燈於終南山上，照見百里。<br/>
　　盧王，盧照鄰、王勃。褚薛，褚遂良、薛稷也。錢箋：<span class="book-name">唐書</span>：劉允濟博學善屬文，與王勃早齊名，垂拱四年，拜著作郎。詩云「學並盧王」，又與公祖審言同事天后，知必是允濟也。胡震亨曰：詳詩語，其先當是劉憲也，憲與公之祖審言同列<span class="book-name">文藝傳</span>，憲在則天時，累官冬官員外郎，審言亦為膳部員外郎，是為「接迹昇」也。憲常受詔推按來俊臣，嫉其酷暴，欲因事繩之，反為俊臣所搆坐貶，故云「翠虚捎魍魎」。俊臣貶，憲轉鳳閣舍人，景龍中，與審言同直修文館，故云「丹極上鵾鵬」也。朱注：<span class="book-name">唐史</span>：二劉皆以來俊臣搆貶官，後皆轉鳳閣，直修文館，但憲文名不甚著，史稱審言雅善五言詩，工書翰，有能名，此云學並盧王，書兼褚薛，以劉與審言並稱，必屬允濟無疑也。審言子<span class="name">并</span>，以手刃周季重被殺，蘇頲為墓誌，允濟為祭文，則二公交契之厚可知矣。　<span class="book-name">新書·薛稷傳</span>：初，虞世南、褚遂良以書顓家，後莫能繼，稷外祖魏徵家，多藏虞褚書，故銳精臨倣，結體遒麗，遂以書名天下。<br/>
　　<span class="book-name">晉書</span>：劉裕曰：老兄試為卿答。</small><br/>
　　近有風流作，聊從月竁<small about="#mwt706" typeof="mw:Transclusion">充芮切，舊本訛作繼，師作窟，趙作峽</small>徵。放蹄知赤驥，捩翅服蒼鷹。卷軸來何晚，襟懷庶可憑。會期吟諷數<small about="#mwt707" typeof="mw:Transclusion">音朔</small>，益破旅愁凝。雕刻初誰料<small about="#mwt708" typeof="mw:Transclusion">一作解</small>，纖毫欲自矜。神融躡飛動，戰勝洗侵陵。妙取筌蹄棄，高宜百萬層。白頭遺恨在，青竹幾人登。<br/>
　　<small about="#mwt709" typeof="mw:Transclusion">此敘劉君詩才。　上八，望使君寄詩。下八，稱其詩學獨精。　捷如驥足，健比鷹揚，其雕刻非可意料，纖毫盡皆愜心。　<span class="book-name">杜臆</span>：神融句，謂文有生氣。戰勝句，謂文無敵手。筌蹄棄，言妙悟。百萬層，言超出。公於詩道，白頭猶憾，知名傳青簡者難矣，以見劉能不墜，而己獨無承也。朱注：此數句，當與<span class="book-name">文賦</span>參看。「雕刻初誰料」即「籠天地於形內，挫萬物於筆端」也。「纖毫欲自矜」即「考殿最於錙銖，定去留於微芒」也。「神融躡飛動」即「精騖八極，心遊萬仞」也。「戰勝洗侵陵」即「方天機之駿利，夫何紛而不理」也。妙取二句，即「形不可逐，響難為繫，塊孤立而特峙，非常音之所緯」也。　按：杜詩必有來歷，不特用其字句，而并融其神理，於此可以觸悟。<br/>
　　宋郊祀歌：月竁來賓，日際奉土。注：竁，窟也。趙曰：恭州有明月峽，今三峽中亦有之，蓋石壁一竅，圓透見天，其明如月，故以名峽也。按：朱注：月竁，猶言月脇、月窟，<span class="book-name">草堂</span>及郭本作竁，較繼字為優。又近志載夷陵州有明月峽，作峽亦通。<br/>
　　<span class="book-name">列子</span>：周穆王有赤驥。<br/>
　　任昉為<span class="book-name">齊竟陵王行狀</span>：所造箴銘，積成卷軸。<br/>
　　張華詩：襟懷擁虚景。<br/>
　　<span class="book-name">文心雕龍</span>：吟諷者銜其山川。<br/>
　　<span class="book-name">莊子</span>：刻雕衆形而不為巧。<br/>
　　<span class="book-name">魏志</span>：獻帝策命：纖毫之惡。<br/>
　　<span class="book-name">文心雕龍</span>：延壽靈光，合飛動之勢。<br/>
　　<span class="book-name">韓非子</span>：子貢見子夏肥而問之，子夏曰：吾義戰勝，故肥。　<span class="book-name">史記</span>：炎帝欲侵陵諸侯。<br/>
　　<span class="book-name">莊子</span>：筌者所以取魚，得魚而忘筌。蹄者所以取兔，得兔而忘蹄。注：筌者，積柴水中，使魚依而食焉，一云魚笱也。蹄，兔罥也，又云兔弶也，係其脚，故云蹄。<br/>
　　陸機<span class="book-name">文賦</span>：恒遺恨以終篇。<br/>
　　青竹，即青簡。</small><br/>
　　回首追談笑，勞歌跼寢興。年華紛已矣，世故莽相仍。刺史諸侯貴，郎官列宿應<small about="#mwt711" typeof="mw:Transclusion">平聲</small>。潘生<small about="#mwt712" typeof="mw:Transclusion">一作安</small>雲<small about="#mwt713" typeof="mw:Transclusion">一作驂</small>閣遠，黃霸璽書增。<br/>
　　<small about="#mwt714" typeof="mw:Transclusion">此言遭遇不同，亦賓主並敘。追談笑，憶使君。跼寢興，公自嘆。歷盡年華世故，自知不堪用世矣。雲閣，承郎官。璽書，承刺史。劉蓋郎官而出為刺史者。<br/>
　　古詩：談笑未及竟。<br/>
　　謝混詩：信此勞者歌。善曰：<span class="book-name">韓詩</span>：<span class="book-name">伐木</span>廢，朋友之道缺。勞者歌其事，詩人伐木，自苦其事，故以為文。　何遜詩：寢興從閒逸。<br/>
　　庾信詩：年華改歲陰。<br/>
　　嵇康書：世故繁其慮。<br/>
　　翟方進奏曰：古選諸侯賢者以為州伯，今部刺史，居牧伯之位，秉一州之統，請罷御史，置州牧。<br/>
　　漢明帝曰：郎官上應星宿，出宰百里，苟非其人，民受其殃。<br/>
　　潘岳<span class="book-name">秋興賦序</span>：余以太尉椽，兼虎賁中郎將，寓直於散騎之省。高閣連雲，陽景罕曜。<br/>
　　<span class="book-name">漢·循吏傳</span>：二千石有治理效者，輒報璽書勉厲，增秩賜金。</small><br/>
　　乳贙<small about="#mwt716" typeof="mw:Transclusion">音畎</small>號<small about="#mwt717" typeof="mw:Transclusion">平聲</small>攀石，饑鼯訴落藤。藥囊親道士，灰劫問胡僧。憑久烏皮拆<small about="#mwt718" typeof="mw:Transclusion">一作綻</small>，簪稀<small about="#mwt719" typeof="mw:Transclusion">一作間</small>白<small about="#mwt720" typeof="mw:Transclusion">一作皁</small>帽稜。林居看蟻穴，野食待<small about="#mwt721" typeof="mw:Transclusion">一作行，一作幸</small>魚罾。筋力交彫喪<small about="#mwt722" typeof="mw:Transclusion">去聲</small>，飄零免戰兢。皆<small about="#mwt723" typeof="mw:Transclusion">一作昔，一作時</small>為百里宰，正似六安丞。<br/>
　　<small about="#mwt724" typeof="mw:Transclusion">此序客夔近況。　乳贙、飢鼯，觸景無聊。藥囊，憐身病。劫灰，憂世亂。憑久，見身衰。簪稀，言性懶。無事，故看蟻。近水，故待魚。筋力二句，言垂老飄泊之狀。　朱注：言我亦為郎官，應皆出宰百里，今飄零若此，是亦六安丞之見貶斥耳。趙云公出為華州司功，故用六安丞事，亦通，但於「百里宰」難貫。<br/>
　　舊注以乳贙二句，屬公自況，於上哀猿落雁犯重。盧注以贙號比豪强斂迹，鼯訴比窮民待澤，涉劉公言，失之太鑿，今皆不取。　<span class="book-name">爾雅</span>：贙，有力。注：出西海大秦國，似狗，多力獷惡。　張正見詩：飢鼯落劍鋒。<br/>
　　<span class="book-name">神仙傳</span>：壺公賣藥市中，口不二價，所治皆愈。<br/>
　　曹毗<span class="book-name">志怪</span>：漢武帝穿昆明池，極深，悉是灰墨，無復土，以問東方朔，曰：「臣愚，不足以知之，可問西域僧」，後漢明帝時，外國道人來洛陽，有憶朔言者，試以灰墨問之，其人曰：「經云：『天地大劫將盡，則劫燒』，此劫燒之餘也」。朱注：按<span class="book-name">高僧傳</span>：西域國人，乃竺法蘭。<br/>
　　<span class="book-name">世說</span>：韓康伯母<span title="注：隱，倚也。" class="comment">隱</span>古几毁壞。烏皮几，見十三卷。<br/>
　　<span class="book-name">杜臆</span>：凡戴冠，必先簪髮，惟懶事稀簪，故帽稜如故。<span class="book-name">通典</span>：宋時制：高屋白紗帽。<span class="book-name">宋明帝紀</span>：建安王休仁，以白帽代之。<span class="book-name">齊和帝紀</span>：百姓皆着下屋白紗帽。<br/>
　　<span class="book-name">易林</span>：蟻封戶穴，大雨將集。<br/>
　　晉<span class="book-name">歡聞變歌</span>：張罾不得魚，兀櫓罾空歸。<br/>
　　陸機樂府：舊交皆彫喪。<br/>
　　<span class="book-name">詩</span>：戰戰兢兢。免戰兢，不免戰兢也。<br/>
　　<span class="book-name">後漢書</span>：桓譚諫用讖，帝大怒，出為六安郡丞，意忽忽不樂，道病卒。注：六安郡，故城在今壽州安豐縣南。錢箋：劉蓋與公同謫者，不知其名。</small><br/>
　　奼女縈新裹，丹砂冷舊秤。但求椿壽永，莫慮杞天崩。鍊骨調情性，張兵撓棘矜。養生終自惜，伐叛<small about="#mwt725" typeof="mw:Transclusion">趙氏作叛，<span class="book-name">草堂本</span>作數</small>必全懲。政術甘疏誕，詞場愧服膺。展懷詩誦<small about="#mwt726" typeof="mw:Transclusion">一作頌</small>魯，割愛酒如澠。<br/>
　　<small about="#mwt727" typeof="mw:Transclusion">此敘寄詩本意。　<span class="book-name">杜臆</span>：公因多病，與道士講修煉之術，故言奼女丹砂。　椿壽永，承上藥囊。杞天崩，承上劫灰。錬骨養生，又承壽永。張兵伐叛，又承天崩。公託身世外，故求服藥永年，不必懷杞人之慮。劉身任民社，則衛生固所宜講，而懲亂皆其職分也。錢箋：唐人好錬服食，劉使君亦必爾，故諷之。　張遠注：時蜀寇未靖，故有張兵伐叛等語。政術詞場二句，必劉曾以此推服，故答云政甘疏誕，而詞愧服膺。詩酒所以遣興，於詩則誦魯，推劉君為詩宗，於酒則割愛，時以消病斷飲也。　<span class="book-name">杜臆</span>：自孔子删詩，詩宗於魯，稱劉詩得其正宗也。朱注謂公作詩以贈使君，猶史克之頌魯侯。前說作誦，後說作頌，兩意不同，今從前說。<br/>
　　縈新裹，新錬藥也。冷舊秤，棄舊丹也。裹砂以養火，必秤量其輕重。　魏伯陽<span class="book-name">參同契</span>：河上奼女，靈而最神，得火則飛，不染垢塵。又曰：丹砂木精，得金乃并。漢真人大丹訣曰：奼女隱在丹砂中。注：奼女，汞也。<br/>
　　<span class="book-name">莊子</span>：上古有大椿者，以八千歲為春，八千歲為秋。晉庾闡詩：椿壽自有極。<br/>
　　<span class="book-name">列子</span>：杞國有人憂天地崩，墜身無所寄。<br/>
　　朱注謂多欲戕生，猶將兵伐性，將二句作借喻。又依<span class="book-name">草堂本</span>作伐數，因解為尅伐年數，終覺牽强。　庾闡詩：赤松游霞乘煙，封子錬骨凌仙。　<span class="book-name">徐樂傳</span>：陳涉起窮巷，奮棘矜。師古曰：棘，戟也。矜者，棘之把。秦銷兵器，故但有戟之把耳。　嵇康有<span class="book-name">養生論</span>。　袁紹書：奉辭伐叛。<br/>
　　潘岳<span class="book-name">西征賦</span>：思夫人之政術，實幹時之良具。<br/>
　　<span class="book-name">思玄賦</span>：潛服膺其永清兮。<br/>
　　江淹<span class="book-name">别賦</span>：割慈忍愛。　<span class="book-name">左傳</span>：有酒如澠，有肉如陵。原注：平生所好，消渴止之。</small><br/>
　　咄咄寧書字，冥冥欲避矰。江湖多白鳥，天地有青蠅。<br/>
　　<small about="#mwt728" typeof="mw:Transclusion">以慨歎身世作結。　咄咄，傷去官。冥冥，欲遯世。白鳥，比貪夫。青蠅，比讒人。皆承避矰意。　此章起結四句，中腰八句，前二段各十六句，後二段各十二句。<br/>
　　<span class="book-name">世說</span>：殷浩被廢，在長安終日，常畫空作字，揚州吏人竊視，唯作「咄咄怪事」四字而已。<br/>
　　<span class="book-name">揚子法言</span>：鴻飛冥冥，戈人何簒焉。<br/>
　　杜修可曰：白鳥有二說，一謂鷗鷺之類，如<span class="book-name">詩</span>言「白鳥鶴鶴」，此喻賢者之潔白也。一謂白鳥乃蚊蚋，以譬小人之侵侮也，言賢者居亂世，欲隱則為蚊蚋所噆，欲出則為青蠅所汙，是無逃於天地間矣。　<span class="book-name">朱注</span>：<span class="book-name">大戴禮·夏小正</span>：丹鳥羞白鳥。丹鳥，丹良也。白鳥，蚊蚋也。凡有翼者為鳥。梁元帝<span class="book-name">納涼</span>詩：白鳥翻帷暗，丹螢入帷明。<span class="book-name">杜臆</span>：梁元帝<span class="book-name">金樓子</span>云：齊威公臥於柏寢，白鳥營飢而求飽，公開翠紗之廚而進焉，有不知足者，長嘘短吸而食，及其飽，腹為之潰。蓋戒貪也。<span class="book-name">毛詩</span>以青蠅刺讒。　蔡夢弼曰：韓昌黎詩「蠅蚊滿人區，可與盡力格」，寓意正相同。　篇中用二矜，矜無二音，止有兩解。一云：矛柄，音勤者，作𥎊。</small><br/>
　　<span id="qiu_qing" about="#mwt729" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#qiu_qing" class="mw-selflink-fragment">秋清</a></span><br/>
　　<small about="#mwt730" typeof="mw:Transclusion">鶴注：當是大曆二年，謀出峽時作，故有末二句。　秋清與清秋不同，清秋者，秋氣肅清也。秋清者，謂身逢秋候，得以清爽也。</small><br/>
　　高秋蘇肺<small about="#mwt732" typeof="mw:Transclusion">一作病</small>氣，白髮自能梳。藥餌憎加減，門庭悶掃除。杖藜還客拜，愛竹遣兒書。十月江平穩，輕舟進所如。<br/>
　　<small about="#mwt733" typeof="mw:Transclusion">首句總領，下五句皆承肺氣蘇。輕舟出峽，言秋盡冬初之事。　憎加減，嫌其無效。悶掃除，懶於應接。答拜還須扶杖，題竹仍遣兒書，此摹寫病後情狀極肖。　黃生注：三四，追述。五六，現前。七八，豫期。進所如，得遂意中欲往之處也。<br/>
　　<span class="book-name">內經</span>：無外其志，使肺氣清，此秋氣之應。<br/>
　　謝靈運詩：藥餌情所止，衰疾忽在斯。<br/>
　　<span class="book-name">易</span>：不出門庭。　<span class="book-name">後漢書</span>：陳蕃不好掃室，客怪之，蕃曰：大丈夫當為國掃除天下。<br/>
　　<span class="book-name">莊子</span>：原憲杖藜應門。<br/>
　　<span class="book-name">世說</span>：王子猷嘗暫寄人空宅，便令種竹，曰：「何可一日無此君」。愛竹，暗用此事。按：趙云：「遣兒書」謂題字竹上。<span class="book-name">杜臆</span>云：遣兒代書，乞竹以栽。二說不同，今從前說。<br/>
　　<span class="book-name">楚辭</span>：世莫知其所如。</small><br/>
　　<span id="qiu_xia" about="#mwt734" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#qiu_xia" class="mw-selflink-fragment">秋峽</a></span><br/>
　　<small about="#mwt735" typeof="mw:Transclusion">鶴注：當是大曆二年東屯作。</small><br/>
　　江濤萬古峽，肺氣久衰翁。不寐防巴虎，全生狎楚童。衣裳垂素髮，門巷落丹楓。常怪商山老，兼存翊贊功。<br/>
　　<small about="#mwt736" typeof="mw:Transclusion">江峽、衰翁，首聯並提。中二，承江峽。下四，承衰翁。　萬古峽邊，衰翁獨處，起語不寒而慄。夜須防虎，晝宜狎童，物性人情，蓋種種可畏矣。且素髮老人，對此丹楓零落，暮年秋景，萬事灰心，若商山四皓，老立功名，常怪其精力過人也。　趙曰：作客遠方，雖童稚亦須親狎，欲免猜忌以全生耳。<span class="book-name">杜臆</span>：楚童與巴虎並觀，則難狎等於防虎矣。　末聯乃自傷筋力之衰，非譏刺四皓之出。<br/>
　　<span class="book-name">詩</span>：寤言不寐。<br/>
　　楊德周曰：狎楚童，謂樵採也。<br/>
　　<span class="book-name">秋興賦</span>：素髮颯以垂領。<br/>
　　<span class="book-name">淮南子</span>：何謂七舍，室、堂、庭、門、巷、術、野。　謝靈運詩：曉霜楓葉丹。</small><br/>
　　<span id="yao_luo" about="#mwt737" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#yao_luo" class="mw-selflink-fragment">搖落</a></span><br/>
　　<small about="#mwt738" typeof="mw:Transclusion">鶴注：當是大曆二年作。是年九月，吐蕃寇邠州、靈州，京師戒嚴，故云「煙塵多戰鼓」。</small><br/>
　　搖落巫山暮，寒江東北流。煙塵多戰鼓，風浪少行舟。鵝費羲之墨，貂餘季子裘。長懷報明主，臥病復<small about="#mwt739" typeof="mw:Transclusion">扶又切</small>高秋。<br/>
　　<small about="#mwt740" typeof="mw:Transclusion">上四，對景傷時。下則自寫心事也。　巫山秋暮，而一望煙塵，則欲留不可。江水自流，而沮於風浪，則欲去不能。今但親翰墨而攬寒裘，亦何救於國事乎，雖有報主宿心，徒託諸秋山，臥病而已。　報明主，此公一生大志。復高秋，見在夔已歷兩秋矣。<br/>
　　何遜詩：寒江復寂寥。<br/>
　　庾信詩：寒風戰鼓鳴。<br/>
　　<span class="book-name">西京雜記</span>：船隨風浪，莫知所之。<br/>
　　顧注：公詩「九齡書大字，有作成一囊」，公本善書，故自比羲之。<br/>
　　<span class="book-name">戰國策</span>：蘇秦仕趙，趙王負貂裘、黃金，使說秦，書十上而說不行，黑貂之裘敝。<br/>
　　宋之問詩：臥病人事絕。</small><br/>
　　<span id="xia_ai" about="#mwt741" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#xia_ai" class="mw-selflink-fragment">峽隘</a></span><br/>
　　<small about="#mwt742" typeof="mw:Transclusion">鶴注：當是大曆二年，有意出峽而作。<span class="book-name">杜臆</span>：公心欲出峽，故覺其隘也。</small><br/>
　　聞說江陵府，雲沙静<small about="#mwt744" typeof="mw:Transclusion">一作淨</small>眇然。白魚如切玉，朱橘不論<small about="#mwt745" typeof="mw:Transclusion">平聲</small>錢。水有遠湖樹，人今何處船。青山各<small about="#mwt746" typeof="mw:Transclusion">一作若</small>在眼，却望峽中天。<br/>
　　<small about="#mwt747" typeof="mw:Transclusion">上四，想江陵之勝。下歎峽隘難居也。　雲沙，思其風景。魚橘，思其物產。遠湖樹，遥指江陵。人何處，想及弟觀也。青山各在眼前，而却仍望峽天，恨出峽之不早耳。　盧注：初云聞說，欲往而未得往。末云却望，不欲留而却留也。江陵，即荆州。峽中石窄，須仰望乃見天光。　又云：時公弟<span class="name">觀</span>歸藍田迎婦，望其早至江陵，故曰「人今何處船」。　<span class="book-name">杜臆</span>：「青山各在眼」，正對其人言。　舊謂「人今何處船」，乃自歎滯迹夔州。「青山各在眼」，謂夔州江陵，各有青山。今從盧說為當。</small><br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
　　<span about="#mwt748" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷19#du_shi_xiang_zhu_juan_shi_jiu" class="mw-selflink-fragment">杜詩詳註卷十九</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
