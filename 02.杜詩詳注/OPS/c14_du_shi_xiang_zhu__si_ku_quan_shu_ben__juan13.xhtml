<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷十三</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c13_du_shi_xiang_zhu__si_ku_quan_shu_ben__juan12.xhtml" title="杜詩詳註 (四庫全書本)/卷12">卷十二</a></td>
<td style="width:50%;">杜詩詳註　卷十三</td>
<td class="noprint" style="width:25%; text-align:right; font-size:small;"><a rel="mw:WikiLink" href="c15_du_shi_xiang_zhu__si_ku_quan_shu_ben__juan14.xhtml" title="杜詩詳註 (四庫全書本)/卷14">卷十四</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt685"><p>　　欽定四庫全書<br/>
　　<span id="du_shi_xiang_zhu_juan_shi_san" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#du_shi_xiang_zhu_juan_shi_san" class="mw-selflink-fragment">杜詩詳註卷十三</a></span><br/>
　　翰林院編修仇兆鰲撰<br/>
　　<span id="lang_shan_ge" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#lang_shan_ge" class="mw-selflink-fragment">閬山歌</a></span><br/>
　　<small about="#mwt11" typeof="mw:Transclusion">黃鶴編在<span class="date" title="764年">廣德二年</span>閬州詩内，下首同時作。　<span class="book-name">杜臆</span>：閬州，即今閬中縣，屬保寧府附郭者。</small><br/>
　　閬州城東靈<small about="#mwt13" typeof="mw:Transclusion">一作雪，非</small>山白，閬州城北玉臺<small about="#mwt14" typeof="mw:Transclusion">一作壺</small>碧。松浮欲盡不盡雲，江動將崩未<small about="#mwt15" typeof="mw:Transclusion">一作已</small>崩石。那知根無鬼神會，已覺氣與嵩華<small about="#mwt17" typeof="mw:Transclusion">去聲</small>敵。中原格鬭且未歸，應<small about="#mwt18" typeof="mw:Transclusion">平聲</small>結<small about="#mwt19" typeof="mw:Transclusion">一作著</small>茅齋著<small about="#mwt20" typeof="mw:Transclusion">涉略切，一作向，一作看</small>青壁。<br/>
　　<small about="#mwt21" typeof="mw:Transclusion">此咏閬山之勝。上六，敘景。下二，述情。　靈山玉臺，近閬山名。雲在山上，石在山下。「浮」字寫不盡之態。「動」字摹欲落之勢。石根下盤，乃鬼神所護。雲氣上際，與嵩華並高。結廬其下，聊堪避亂矣。　胡夏客曰：此歌似拗體律詩。<br/>
　　<span class="book-name">唐書</span>：閬州閬中縣有靈山。　錢箋：<span class="book-name">寰宇記</span>：靈山，一名仙穴山，在閬中縣東北十里。輿地圖云：靈山峰多雜樹，昔蜀王鱉靈登此，因名靈山。山東南隅有玉女搗練石。<br/>
　　<span class="book-name">輿地紀勝</span>：玉臺山在閬州城北七里。<br/>
　　杜臆：地志：閬中山四合於郡，多仙聖遊跡，則鬼神之會可知。<br/>
　　嵩山，中嶽。華山，西嶽。<br/>
　　徐悱詩：竹徑蒙籠巧，茅齋結構新。　<span class="book-name">晉書·宋纖傳</span>：馬岌銘詩於西壁，丹崖百丈，青壁萬尋。</small><br/>
　　<span id="lang_shui_ge" about="#mwt23" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#lang_shui_ge" class="mw-selflink-fragment">閬水歌</a></span><br/>
　　<small about="#mwt24" typeof="mw:Transclusion">杜臆：江源出陜西鳳縣嘉陵谷，經廣元、昭化過劍州，至保寧府，其曰閬水、巴水、渝水、漢水，皆此江之異名。</small><br/>
　　嘉陵江色<small about="#mwt26" typeof="mw:Transclusion">一作山水，一作江水</small>何所似，石黛碧玉相因依。正憐日破浪花<small about="#mwt27" typeof="mw:Transclusion">一云閬山</small>出，更復<small about="#mwt28" typeof="mw:Transclusion">扶又切</small>春從沙際歸。巴童蕩槳欹側過，水雞<small about="#mwt29" typeof="mw:Transclusion">海鹽劉氏校本作鳥</small>銜魚來去飛。閬中勝事可腸斷，閬州城南天下稀。<br/>
　　<small about="#mwt30" typeof="mw:Transclusion">此咏閬水之勝，亦在六句分别景情。　水兼黛碧，清綠可愛也。日出閬中，照水加麗，春回沙際，映水倍妍。槳欹側，江流急也。鳥來去，江波靜也。腸可斷，中原未歸。天下稀，勝地堪玩。　張綖注：公當遠離之時，而不失山水之樂，亦足見其處困而亨矣。<span class="book-name">杜臆</span>：閬中勝事，總結上文而贊云「可腸斷」，猶贊韋曲之花而曰「惱殺人」也。<br/>
　　<span class="book-name">寰宇記</span>：嘉陵水，一名西漢水，又名閬中水。　錢箋：<span class="book-name">水經注</span>：漢水又南徑閬中縣東，閬水出閬陽縣，而東徑其縣南，又東注漢水。<span class="book-name">周地圖</span>云：水源出秦州嘉陵，因名嘉陵，經閬中，即閬中水，亦曰閬江，又曰渝水。樓鑰曰：嘉陵江，至閬州西北，折而南趨，橫流而東，復折而北，州城三面皆水，故亦謂之閬中，地勢平闊，江流舒緩，城南正當佳處，對面即錦屏山。<br/>
　　<span class="book-name">説文</span>：碧，石之青美者。　阮籍詩：寒鳥相因依，日出正照水。<br/>
　　劉孝威詩：揚帆乘浪花。<br/>
　　費昶詩：春隨楊柳歸。<br/>
　　沈約詩：巴童暗理瑟。<br/>
　　朱注：嘗聞一蜀士云：水雞，其狀如雄雞而短尾，好宿水田中，今川人呼為水雞翁。<br/>
　　<span class="book-name">方輿勝覽</span>：錦屏山，在城南三里。馮忠恕記云：閬之為郡，當梁、洋、梓、益之衝，有五城十二樓之勝概。　師氏曰：城南屏山，錯繡如錦屏，號為天下第一，故曰天下稀。</small><br/>
　　<span id="jiang_ting_wang_lang_zhou_yan_jian_xiao_sui_zhou" about="#mwt31" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#jiang_ting_wang_lang_zhou_yan_jian_xiao_sui_zhou" class="mw-selflink-fragment">江亭王閬州筵餞蕭遂州</a></span><br/>
　　<small about="#mwt32" typeof="mw:Transclusion">鶴注：此當是廣德二年春閬州作。　邵注：閬州，今四川保寧府。遂州，今四川潼川州遂寧縣</small><br/>
　　離亭非舊國，春色是他鄉。老畏歌聲繼<small about="#mwt33" typeof="mw:Transclusion">一作短，一作斷</small>，愁隨<small about="#mwt34" typeof="mw:Transclusion">吳作從</small>舞曲長。二天開<small about="#mwt35" typeof="mw:Transclusion">一云悲</small>寵餞，五馬爛生<small about="#mwt36" typeof="mw:Transclusion">一作輝</small>光。川路風煙接，俱宜<small about="#mwt37" typeof="mw:Transclusion">一云看</small>下<small about="#mwt38" typeof="mw:Transclusion">去聲</small>鳳凰。<br/>
　　<small about="#mwt39" typeof="mw:Transclusion">上四，陪宴情景。下四，餞别頌言。　離亭，記地。春色，記時。對歌舞而愁畏，身在他鄉故也。二天指王，五馬指蕭。閬、遂俱屬川中，故風煙相接。下鳳凰，言化能感物。　畏繼愁長，老年不耐久坐，即公詩「老去一杯足，誰憐屢舞長」也。<span class="book-name">杜臆</span>謂歌既畏其斷，舞又愁其長，總因漂泊他鄉，寫出侘傺無聊之狀，其語稍曲。<br/>
　　離亭，離别此亭也。盧注：長安東都門外，有祖道離亭，今餞於閬州，則非故國矣。陰鏗詩：泊處空餘鳥，離亭已散人。　<span class="book-name">莊子</span>：舊國舊都，望之悵然。<br/>
　　<span class="book-name">樂記</span>：善歌者，使人繼其聲。<br/>
　　<span class="book-name">後漢書</span>：蘇章遷冀州刺史，有故人為清河太守，喜曰：人皆有一天，我獨有二天。<br/>
　　古<span class="book-name">陌上羅敷行</span>：使君從南來，五馬立踟蹰。<br/>
　　謝朓詩：風煙有鳥路，江漢無限梁。<br/>
　　<span class="book-name">漢書</span>：黃霸為潁川太守，是時鳳凰神雀，數集郡國，潁川尤多。賈誼賦：鳳凰翔於千仞兮，覽德輝而下之。</small><br/>
　　<span id="pei_wang_shi" about="#mwt40" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#pei_wang_shi" class="mw-selflink-fragment">陪王使<small about="#mwt41" typeof="mw:Transclusion">去聲</small>君晦日泛江就黃家亭子二首</a></span><br/>
　　<small about="#mwt42" typeof="mw:Transclusion">鶴注：當是<span class="date" title="764年">廣德二年</span>正月晦日閬川作。　王使君，閬州守。</small><br/>
　　山豁何時斷，江平不肯流。稍知花改岸，始驗鳥隨舟。結束多紅粉，歡娛恨白頭。非君愛人客，晦日更添<small about="#mwt43" typeof="mw:Transclusion">一作禁</small>愁。<br/>
　　<small about="#mwt44" typeof="mw:Transclusion">此章陪使君泛江。　上四，江上之景。下四，席中情事。山開豁，故江面平。見花已改岸，始覺鳥亦隨舟，其不流處仍流也。　末點晦日，反掉作結。<br/>
　　<span class="book-name">杜臆</span>：地志：閬中有蟠龍山，在城東三里，狀如蟠龍。貞觀中，望氣者言西南千里外有王氣，令人入蜀，次閬，果見山氣鬱蔥，鑿破山脈，水流如血，今號鋸山。咸亨中，徙閬中縣於此，即今鋸山關。山豁當指此。　江總詩：山豁自疏快。<br/>
　　結束，衣裳裝束也。<span class="book-name">漢武内傳</span>：緩此結束。　古詩：娥娥紅粉粧。<br/>
　　洪仲云：公詩「問知人客姓」，王建詩「人客少能留我屋」，人客字，蓋當日方言。　<span class="book-name">唐志</span>：德宗時，李泌請廢正月晦日，以二月朔為中和節，則是前此以晦日為節也。</small><br/>
　　<small about="#mwt45" typeof="mw:Transclusion">楊慎曰：「江平不肯流」，意求工而語似拙，不若李羣玉樂府云「人老自多愁，水深難急流」，又不若巴渝竹枝詞云「大河水長漫悠悠，小河水長似箭流」。詞愈俗愈工，意愈淺愈深。今按：杜詩<span class="book-name">晚登瀼上堂</span>云「春氣晚更生，江流靜猶湧」，是即「江平不肯流」之轉注也，豈可輕下軒輊語耶。</small><br/>
　　有徑金沙軟，無人碧草芳。野畦連蛺蝶，江檻俯鴛鴦。日晚煙花亂，風生錦繡香。不須吹急管，衰老易<small about="#mwt46" typeof="mw:Transclusion">音異</small>悲傷。<br/>
　　<small about="#mwt47" typeof="mw:Transclusion">此章就黃家亭子。　上四，亭前之景，下乃對景傷情。　沙草，入亭之路。風吹花氣，故衣錦生香。兩句分合看。錦繡，謂舞衣。急管，謂歌吹。　<span class="book-name">杜臆</span>：結語申「歡娛恨白頭」意。<br/>
　　<span class="book-name">蜀都賦</span>：金沙銀礫。　注：永昌有水出金，如糠在沙中。<span class="book-name">一統志</span>：保寧府劍州、廣元、江油、巴縣出麩金。<br/>
　　<span class="book-name">别賦</span>：春草碧色。<br/>
　　裴子野詩：栖葉如連蝶。<br/>
　　<span class="book-name">史記·貨殖傳</span>：陶朱公年衰老而聽子孫。</small><br/>
　　<span id="fan_jiang" about="#mwt48" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#fan_jiang" class="mw-selflink-fragment">泛江</a></span><br/>
　　<small about="#mwt49" typeof="mw:Transclusion">單復編在<span class="date" title="764年">廣德二年</span>春閬州詩内。　<span class="book-name">杜臆</span>：江，即嘉陵江。</small><br/>
　　方舟不用楫，極目總無波。長日容盃酒，深江淨綺羅。亂離還奏樂，飄泊且聽<small about="#mwt50" typeof="mw:Transclusion">平聲</small>歌。故國流清渭，如今花正多。<br/>
　　<small about="#mwt51" typeof="mw:Transclusion">此詩樂中有悲。上四，敘景。下四，感懷。　<span class="book-name">杜臆</span>：江澄無波，綺羅映水，可想淨字之妙。方氏云：以奏樂聽歌照之，知其為妓女之衣也。或云映花如綺羅，或云水紋似綺羅，皆非。公泛江而想清渭，蓋因收京而起故鄉之思。<br/>
　　<span class="book-name">爾雅</span>：方舟，並舟也。謝朓詩：方舟泛春渚。　晉樂曲：渡江不用楫。<br/>
　　<span class="book-name">楚辭</span>：目極千里兮傷春心。<br/>
　　謝朓詩：澄江淨如練。<br/>
　　<span class="book-name">詩</span>：亂離瘼矣。<br/>
　　謝靈運<span class="book-name">鄴中詩序</span>：應瑒頗有飄泊之嘆。</small><br/>
　　<span id="shou_jing" about="#mwt52" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#shou_jing" class="mw-selflink-fragment">收京</a></span><br/>
　　<small about="#mwt53" typeof="mw:Transclusion"><span class="book-name">唐書</span>：廣德元年十月，郭子儀復京師，車駕至自陜州。按：公在梓州，至次年而始聞其信，此當是<span class="date" title="764年">廣德二年</span>春作。</small><br/>
　　復<small about="#mwt55" typeof="mw:Transclusion">扶又切</small>道<small about="#mwt56" typeof="mw:Transclusion">去聲</small>收京邑，兼聞殺犬戎。衣冠却扈從<small about="#mwt57" typeof="mw:Transclusion">去聲</small>，車駕已還<small about="#mwt58" typeof="mw:Transclusion">音旋</small>宮。尅復誠如此，安危<small about="#mwt59" typeof="mw:Transclusion">一作扶持</small>在數公。莫令<small about="#mwt60" typeof="mw:Transclusion">平聲</small>回首地，慟哭起悲風。<br/>
　　<small about="#mwt61" typeof="mw:Transclusion">上四，收京而喜，下乃事後之憂。　兩次收京，故云復道。子儀力戰，能殺吐蕃也。<span class="book-name">杜臆</span>：衣冠自然扈従，用一「却」字，有不滿諸臣意。平日諂諛依阿，有變則奔亡坐視，及至收京，却來扈從，而車駕則已還宮矣，此輩何益成敗之數耶。　克復之功，全在數公，朝廷當信任，以圖久安，無使京華之地，再哭亂離也。未幾，僕固懷恩引回紇、吐蕃入寇，京師震駭，公之先見明矣。<br/>
　　陸機詩：從子京邑。<br/>
　　<span class="book-name">世説</span>：王弘之曰：風馬不接，無緣扈從。<br/>
　　安危，猶荀子言「安國之危」。　數公，謂郭子儀、馬璘等。<br/>
　　回首，回望長安也。<br/>
　　魏文帝賦：悲風肅其夜起。</small><br/>
　　<span id="ba_xi_wen_shou_jing" about="#mwt63" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#ba_xi_wen_shou_jing" class="mw-selflink-fragment">巴西聞收京<small about="#mwt64" typeof="mw:Transclusion">錢作宮</small>闕<small about="#mwt65" typeof="mw:Transclusion">一無闕字</small>送班司馬入京二首</a></span><br/>
　　<small about="#mwt66" typeof="mw:Transclusion">收京在去年十月，詩作於<span class="date" title="764年">廣德二年</span>之春，故云「劍外春天遠」。綿州屬巴西郡，是年公在閬州，閬州亦稱巴西郡，詳見<span class="book-name">巴西驛亭</span>註。　舊本下章另有<span class="book-name">送司馬入京</span>題，單復依黃鶴併合為一題，今從之。錢箋：此詩及<span class="book-name">瞿唐懷古</span>、<span class="book-name">狂歌行</span>、<span class="book-name">惜別行送劉僕射</span>、<span class="book-name">呀鶻行</span>五首，乃蘇州太守裴煜如晦所收。　鶴曰：唐制，上中下州，俱有司馬。</small><br/>
　　聞道<small about="#mwt68" typeof="mw:Transclusion">去聲</small>收宗廟<small about="#mwt69" typeof="mw:Transclusion">朱作京邑</small>，鳴鑾自陜歸。傾都看<small about="#mwt70" typeof="mw:Transclusion">平聲</small>黃屋，正殿引朱衣。劍外春天遠，巴西敕使<small about="#mwt71" typeof="mw:Transclusion">去聲</small>稀。念君經世亂，匹馬向王畿。<br/>
　　<small about="#mwt72" typeof="mw:Transclusion">此章，從收京説到送班，在四句分截。　乘輿還京，君臣如故，公猶遐方寄迹，而班獨匹馬歸朝，故臨别傷心。<br/>
　　黃屋，車上之蓋。<br/>
　　朱衣，侍從之臣。</small><br/>
　　<small about="#mwt73" typeof="mw:Transclusion">鄭繼之善夫曰：詩之妙處，正在不必寫到真，説到盡，而其欲寫欲説者，自宛然可想，斯得風人之義。杜詩每有失之太真太盡者，如此詩末二句，則有不真不盡之興矣，餘可類推。</small><br/>
　　羣盜至今日，先朝<small about="#mwt75" typeof="mw:Transclusion">音潮</small>忝從<small about="#mwt76" typeof="mw:Transclusion">去聲</small>臣。歎君能戀主，久客羨歸秦。黃閣<small about="#mwt77" typeof="mw:Transclusion">一作閤</small>長司諫，丹墀有故人。向來論<small about="#mwt78" typeof="mw:Transclusion">平聲</small>社稷，為<small about="#mwt79" typeof="mw:Transclusion">去聲</small>話涕霑巾。<br/>
　　<small about="#mwt80" typeof="mw:Transclusion">送班已具上章，故此詩多述己意。　黃生注：首聯各開，中聯承次句，尾聯應首句，乃知社稷流涕，全是寇盜頻仍，主憂臣辱心事。如此大開大合，惟古文有之，公蓋以文法入詩律者。　又曰：先朝、今日，羣盜、從臣，對字不對句，謂之參差對。七八，囑其傳語故人，見在野尚切傾葵，在朝宜勤補袞，乃使至尊獨憂社稷，豈不深可流涕。此詩何減昌黎<span class="book-name">諍臣論</span>、歐公<span class="book-name">司諫書</span>。今按：首聯乃串説，以羣盜之故，而流離至今，昔曾為先朝從臣也。</small><br/>
　　<small about="#mwt81" typeof="mw:Transclusion">黃生曰：全首虚運，格本不貴，其奇乃在章法句法。緣情事極其鬱結，故章句極其頓挫，語雖鍛鍊，而不見其痕。</small><br/>
　　<span id="cheng_shang" about="#mwt82" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#cheng_shang" class="mw-selflink-fragment">城上</a></span><small about="#mwt83" typeof="mw:Transclusion">荆作空城</small><br/>
　　<small typeof="mw:Transclusion">顧注：此是<span class="date" title="764年">廣德二年</span>春自梓州往閬州時作。代宗還京在元年十二月。</small><br/>
　　草滿巴西綠，城空<small about="#mwt85" typeof="mw:Transclusion"><span class="name">山谷</span>作城空，一作空城</small>白日長。風吹花片片，春動<small about="#mwt86" typeof="mw:Transclusion">一作蕩</small>水<small about="#mwt87" typeof="mw:Transclusion">一作春送雨</small>茫茫。八駿隨天子，羣臣從<small about="#mwt88" typeof="mw:Transclusion">去聲</small>武皇。遥聞出巡狩，早晚遍遐荒。<br/>
　　<small about="#mwt89" typeof="mw:Transclusion">上四，城上所望之景。下四，城上所感之懷。　時松、維初陷，人皆避亂，故曰城空。所見者惟花吹水動，則景物亦覺悽然矣。末借周漢巡遊，以比代宗幸陜。　<span class="book-name">杜臆</span>：此詩敘景言情，真堪痛哭，詩之不愧風人者也。　黃生注：五六，即遥聞之事，此用倒插。　師氏曰：不敢斥言出奔，故云巡狩，與<span class="book-name">春秋</span>「天王狩於河陽」同一書法。<br/>
　　賀力牧詩：城空餘堞鳥。<br/>
　　庾信<span class="book-name">枯樹賦</span>：片片真花。<br/>
　　<span class="book-name">海賦</span>：茫茫積流。<br/>
　　王嘉<span class="book-name">拾遺記</span>：周穆王巡行天下，馭八龍之駿，名曰絕地、翻羽、奔宵、超影、踰輝、超光、騰霧、挾翼。穆王神智遠謀，使跡轂遍於四海。<br/>
　　趙次公曰：漢武帝初幸汾陰，至洛陽，侵尋於泰山，其所巡幸，周萬八千里。<br/>
　　成公綏<span class="book-name">大河賦</span>：經朔狄之遐荒。</small><br/>
　　<span id="shang_chun_wu_shou" about="#mwt90" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#shang_chun_wu_shou" class="mw-selflink-fragment">傷春五首</a></span><small about="#mwt91" typeof="mw:Transclusion">原注：巴閬僻遠，傷春罷，始知春前已收宮闕。</small><br/>
　　<small typeof="mw:Transclusion">鶴注：<span class="date" title="764年">廣德二年</span>春，公在閬中，故云「巴山春色靜」。巴閬僻遠，聞京師事常後時，故二年春方知去冬幸陜之事，因以發其感憤之意，遂名曰<span class="book-name">傷春</span>。<span class="book-name">楚辭·招魂</span>：目極千里兮傷春心。故以為題</small><br/>
　　天下兵雖滿，春光<small about="#mwt93" typeof="mw:Transclusion">一作青春</small>日自濃。西京疲百戰，北闕任羣兇。關塞三千里，煙花一萬重<small about="#mwt94" typeof="mw:Transclusion">平聲</small>。蒙塵清路<small about="#mwt95" typeof="mw:Transclusion">舊作露</small>急，御宿且<small about="#mwt96" typeof="mw:Transclusion">一作有</small>誰供。殷復前王道，周遷舊國容。蓬萊足雲氣，應<small about="#mwt97" typeof="mw:Transclusion">平聲</small>合總從龍。<br/>
　　<small about="#mwt98" typeof="mw:Transclusion">首章，記吐蕃陷京也。　上八，敘寇至出奔。下四，望代宗復國。　憂亂傷春，開首提明。百戰，謂長安屢陷。羣凶，謂高暉、王獻忠輩。關塞，指閬州。煙花，指長安。清路急，不暇除道也。御宿，天子駐蹕之地。殷復周遷，乃借古形今。　趙注：總從龍，言羣臣皆當扈駕。<br/>
　　梁元帝詩：徒望春光滿。<br/>
　　王粲詩：西京亂無象。<span class="book-name">孫子</span>：百戰百勝。<br/>
　　<span class="book-name">史記·武帝紀</span>：懸於北闕矣。　<span class="book-name">東都賦</span>：羣凶靡餘。　<span class="book-name">通鑑</span>：<span class="date" title="763年">廣德元年</span>冬十月，吐蕃陷京畿。渭北行營兵馬使呂月將將精卒二千，與吐蕃戰於盩厔，為寇所擒。又：涇州刺史高暉、射生將王獻忠等，迎吐蕃入長安，立邠王守禮孫承宏為帝。故曰「疲百戰」、「任羣兇」也。<br/>
　　盧諶表：立國之道，在於慎關塞。<br/>
　　宋之問詩：煙花換客愁。<br/>
　　張衡<span class="book-name">羽獵賦</span>：蚩尤先驅，雨師清路。<br/>
　　<span class="book-name">漢書注</span>：御宿苑，在長安城南。「羞」「宿」聲相近，故或云御羞，或云御宿。羞者，珍羞所出。宿者，止宿之義。<span class="book-name">通鑑</span>：吐蕃度渭橋，上倉卒幸陜州，官吏六軍奔散，無復供擬，扈從將士不免饑餒，乃幸魚朝恩營。<br/>
　　<span class="book-name">説苑</span>：武丁飭身修行，復先王之政。<span class="book-name">史記</span>：平王東遷於洛邑，避戎寇。<br/>
　　周公前營洛邑，故曰舊國。<br/>
　　<span class="book-name">前漢·高帝紀</span>：季所居，上常有雲氣。<br/>
　　<span class="book-name">易</span>：雲從龍。</small><br/>
　　鶯入新年語，花開滿故枝。天清<small about="#mwt100" typeof="mw:Transclusion">一作青</small>風卷幔，草碧水連<small about="#mwt101" typeof="mw:Transclusion">一作通</small>池。牢落官軍遠，蕭條萬事危。鬢毛元自白，淚點向來垂。不是無兄弟，其如有别離。巴山春色靜，北望轉逶迤。<br/>
　　<small about="#mwt102" typeof="mw:Transclusion">二章，所憂在家國也。　上四，春日之景。下八，傷春之意。　巴地春光，依然無恙，但恨長安被兵，而援軍不赴，則萬事俱危矣。鬢白淚垂，當此更甚，且想兄弟别離，能無北望傷神乎。<br/>
　　陳後主詩：促柱點唇鶯欲語。<br/>
　　王文考<span class="book-name">王孫賦</span>：背牢落之峻壑。<br/>
　　巴山春静，傷長安之擾攘也。<br/>
　　逶迤，迢遠貌。<span class="book-name">楚辭</span>：載雲旗之逶迤。</small><br/>
　　日月還相鬭，星辰屢合<small about="#mwt103" typeof="mw:Transclusion">一云亦屢</small>圍。不成誅執法，焉<small about="#mwt104" typeof="mw:Transclusion">於虔切</small>得變危機。大角纏兵氣，鉤陳出帝畿。煙塵昏御道，耆舊把天衣<small about="#mwt105" typeof="mw:Transclusion">一作：固無牽白馬，幾至着青衣</small>。行在諸軍闕，來朝<small about="#mwt106" typeof="mw:Transclusion">音潮</small>大將<small about="#mwt107" typeof="mw:Transclusion">去聲</small>稀。賢多隱屠釣，王肯載同歸。<br/>
　　<small about="#mwt108" typeof="mw:Transclusion">三章，以天變儆君心也。　上八，言誅佞。後四，言用賢。　君能去佞親賢，則將士皆思効力，而天心亦從此悔禍矣。代宗不能斬程元振以謝天下，有一李泌久廢而不復用，公故愷切言之。　<span class="book-name">杜臆</span>：上用日月星辰，下用大角鉤陳，俱借天文以寫災變。插入執法，使人知為熒惑星，又知其為程元振，可謂微而顯矣。　盧注：當時柳伉上疏，欲斬元振首，馳告天下，帝以保護功，止流溱州，故曰「不成誅執法」。吳論：大角屬帝座，而繞兵氣，則京師陷矣。鉤陳屬行宮，而照帝畿，則乘輿奔矣。　昏御道，行急塵起。把天衣，牽衣留駕也。　朱注：<span class="book-name">唐書</span>：代宗幸陜，諸鎮畏程元振讒搆，莫至，朝廷所恃者惟郭子儀一人。　載同歸，用文王後車載呂望事。<br/>
　　<span class="book-name">晉·天文志</span>：數日俱出，若鬭，天下兵起，大戰。元帝<span class="date" title="321年">大興四年</span>二月癸亥，<span title="晉書·卷六·帝紀第六·元帝" class="source">日鬭</span>。<br/>
　　<span class="book-name">漢·天文志</span>：高祖七年，月暈，圍參、畢七重，是歲上至平城，為單于所圍。<br/>
　　<span class="book-name">史·天官書</span>：南宮：西，將。東，相。南四星，執法。中，端門。<span class="book-name">晉·天文志</span>：左執法，廷尉之象。右執法，御史大夫之象。<span class="book-name">星經</span>：執法四星，主刑獄之人，又為刑政之官，助宣王命，内常侍官也。<span class="book-name">杜詩博議</span>：<span class="book-name">漢志</span>：哀帝元壽元年十一月，歲星入太微，逆行干右執法。占曰：「大臣有憂，執法者誅，若有罪」。二年十月，高安侯董賢免，歸，自殺。此詩執法二句，暗引是事，以董賢況程元振也。趙注：熒惑星，一名執法，謂元振熒惑，人主當誅之以謝天下。其説殊支離。<br/>
　　陸機<span class="book-name">豪士賦</span>：衆心日陊，危機將發。<br/>
　　胡夏客曰：劉向云：「秦項之滅，星孛大角」，故借以言西京之亂。<span class="book-name">史·天官書</span>：大角者，天王帝廷，其兩旁各有二星，曰攝提。　<span class="book-name">魏都賦</span>：兵纏紫微。顧炎武曰：<span class="book-name">後漢·董卓傳贊</span>：矢延王輅，兵纏魏象。<br/>
　　<span class="book-name">西都賦</span>：周以鉤陳之位。注：鉤陳，王者法之，主行宮也。顧炎武曰：紫微有鉤陳之宿，主鬭訟兵陣，出<span class="book-name">水經注</span>。　班固<span class="book-name">兩都賦</span>：三成帝畿。<br/>
　　虞世南詩：油雲陰御道。<br/>
　　顧炎武曰：<span class="book-name">南齊·輿服志</span>：袞衣，漢世出陳留襄邑所織，宋末用繡及織成，齊建武中乃彩畫為之，加飾金銀薄，時亦謂為天衣。梁庾肩吾詩：天衣初拂石，豆火欲然薪。陳後主詩：風氣動天衣。<br/>
　　<span class="book-name">信陵君傳</span>：侯生曰：屠者朱亥，賢者，世莫能知，故隱屠間耳。　<span class="book-name">韓詩外傳</span>：太公望屠牛朝歌，釣於磻溪。曹植疏：呂尚之處屠釣，至陋也，及其見知於周文。<br/>
　　又<span class="book-name">責躬詩</span>云：天高聽卑，皇肯照微。</small><br/>
　　再有朝<small about="#mwt110" typeof="mw:Transclusion">音潮</small>廷亂，難知消息真。近傳<small about="#mwt111" typeof="mw:Transclusion">郭作聞</small>王在洛，復<small about="#mwt112" typeof="mw:Transclusion">扶又切</small>道<small about="#mwt113" typeof="mw:Transclusion">去聲</small>使<small about="#mwt114" typeof="mw:Transclusion">去聲</small>歸<small about="#mwt115" typeof="mw:Transclusion">一作通</small>秦。奪馬悲公主，登車泣貴嬪。蕭關迷北上<small about="#mwt116" typeof="mw:Transclusion">上聲</small>，滄海欲東巡。敢料安危體，猶多老大臣。豈<small about="#mwt117" typeof="mw:Transclusion">一作得</small>無嵇紹血，霑灑屬車塵。<br/>
　　<small about="#mwt118" typeof="mw:Transclusion">四章，傷乘輿遠出也。　消息未真，起下六句。在洛歸秦，此出奔後消息。奪馬登車，此出宮時消息。北上東巡，并秦洛消息未定矣。但國有老臣，尚足以死衛君。末蓋屬望郭子儀也。　近聞六句，託古傷今。在洛，用獻帝還洛事。歸秦，用張儀歸秦事。奪馬，用高歡事。泣嬪，用晉哀事。蕭關，用漢武事。東巡，用始皇事。敢料安危，痛不忍言也。　<span class="book-name">杜臆</span>：任事有老大之臣，則臨危有死節之士，作兩層説。<br/>
　　再亂，謂祿山之後，復有吐蕃。<br/>
　　<span class="book-name">通鑑</span>：魏高歡自晉陽出滏口，道逢北鄉長公主自洛陽來，有馬三百匹，盡奪而易之。<br/>
　　<span class="book-name">世説</span>：諸葛令女既寡，誓不復重出，無有登車理。干寶<span class="book-name">晉紀</span>：后嬪妃主，虜辱于戎卒。<span class="book-name">晉書</span>：成帝<span class="date" title="328年">咸和三年</span>五月，蘇峻逼遷天子於石頭城，帝哀泣升車，宮中慟哭。<br/>
　　<span class="book-name">漢武帝紀</span>：<span class="date" title="前107年">元封四年</span>，行幸雍，祠五畤，通<span class="place">回中</span>，遂北出蕭關。如淳曰：蕭關在安定朝那縣。<span class="book-name">一統志</span>：在平凉府鎮原縣西北。<br/>
　　<span class="book-name">史記</span>：秦始皇即帝位，三年，東巡郡縣，祠鄒嶧山。又曰：始皇遂東遊海上，行禮，祠名山大川。<br/>
　　<span class="book-name">晉書</span>：惠帝北征，王師敗績於蕩陰，嵇紹以身捍衛，兵交御輦，紹遂被害，血濺帝服。<br/>
　　相如<span class="book-name">諫獵書</span>：犯屬車之清塵。</small><br/>
　　聞説初東幸，孤兒却走多。難分太倉粟，競棄魯陽戈。胡虜登前殿，王公出御河。得無<small about="#mwt119" typeof="mw:Transclusion">一作忍為</small>中夜舞，誰<small about="#mwt120" typeof="mw:Transclusion">一作宜</small>憶<span class="book-name">大風歌</span>。春色生烽燧，幽人泣薜蘿。君臣重修德，猶足見時和。<br/>
　　<small about="#mwt121" typeof="mw:Transclusion">五章，傷軍士散亡也。　聞説六句，歷記所聞時事。當此之時，英雄思奮，豈無中夜起舞者，惜朝廷信讒，不念大風猛士耳。幽人當春而泣，公念不忘君也。終以修德望諸君臣，此乃收人心，挽國脈之本。　<span class="book-name">杜臆</span>得無二句，隱然傷其有臣無君，故下有君臣修德之語。<br/>
　　<span class="book-name">漢紀注</span>：取從軍死事者之子養羽林，官教以五兵，號羽林孤兒。<br/>
　　<span class="book-name">漢書</span>：太倉之粟，紅腐而不可食。<br/>
　　<span class="book-name">淮南子</span>：魯陽公與韓遘戰酣，日暮，援兵而麾之，日返三舍。<span class="book-name">杜臆</span>：魯陽戈，麾日之戈也。此聯嘆衛士飽粟，不能操戈禦虜，而反為出奔之轍。<br/>
　　<span class="book-name">晉載紀·劉曜傳</span>：王彌，呼延晏入南宮，升太極前殿，縱兵大掠，悉收宮人珍寶，於是曜害王公百官已下三萬餘人於洛水北。又<span class="book-name">懷帝紀</span>：劉曜、王彌入京師，帝開華林園門，出河陰藕池，欲幸長安，為曜等所追及。所謂「登前殿」、「出御河」也。<br/>
　　<span class="book-name">晉書</span>：祖逖與劉琨共被而寢，中夜聞雞鳴，因起舞，曰：此非惡聲也。<br/>
　　<span class="book-name">漢書</span>：高帝置酒沛宮，自歌曰：大風起兮雲飛揚，威加海内兮歸故鄉，安得猛士兮守四方。<br/>
　　烽燧，見七卷。<br/>
　　謝靈運詩：薜蘿若在眼。<br/>
　　<span class="book-name">左傳</span>：時和年豐。</small><br/>
　　<small about="#mwt122" typeof="mw:Transclusion">朱鶴齡曰：代宗致亂，因信任非人，老臣不用，故曰「賢多隱屠鈞」，曰「猶多老大臣」，曰「誰憶<span class="book-name">大風歌</span>」，篇中每三致意焉。<br/>
　　盧世㴶曰：排律原為酬贈設，乃環絡先朝，切劘當世，紆迴鄭重，就排場中，而封事出焉。本領體裁，絕世獨立。<br/>
　　<span class="book-name">有感</span>五首，以五律記時事。<span class="book-name">傷春</span>五首，以五排記時事。纏綿悱惻，發於忠君愛國之誠，當與<span class="book-name">洞房</span>八首並傳。<br/>
　　「得無中夜舞，誰憶<span class="book-name">大風歌</span>」，奮然有勤王敵愾之志。太白卻云「但歌大風雲飛揚，安用猛士守四方」，無端作翻案語，成何議論。李杜優劣，亦可見其一斑矣。</small><br/>
　　<span id="mu_han" about="#mwt123" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#mu_han" class="mw-selflink-fragment">暮寒</a></span><br/>
　　<small about="#mwt124" typeof="mw:Transclusion">鶴注：當是<span class="date" title="764年">廣德二年</span>春在閬州作。閬與梓、利、巴、劍、果州為鄰，時吐蕃新陷松、維、保，故戍鼓未靜。</small><br/>
　　霧隱平郊樹，風含廣岸波。沉沉春色靜，慘慘暮寒多。戍鼓猶長擊，林鶯遂不歌。忽思高宴會，朱袖拂雲和。<br/>
　　<small about="#mwt125" typeof="mw:Transclusion">上四，暮寒春景。下四，暮寒有感。　霧隱寫暮，風含寫寒，二句遠景。沉沉承霧，惨惨承風，二句近景。鳥避兵氣，故春鶯不歌。末從亂離中追想歡娛盛事也。<br/>
　　江淹詩：素沙匝廣岸。廣岸，遠岸也。<br/>
　　謝莊詩：青浦正沉沉。<br/>
　　王粲<span class="book-name">登樓賦</span>：天慘慘而無色。<br/>
　　<span class="book-name">漢書</span>：置酒高會。　古詩：今日良宴會。<br/>
　　<span class="book-name">周禮</span>：大司樂奏雲和之琴瑟。注：雲和，地名，產良材，中琴瑟。</small><br/>
　　<span id="ba_shu_chou_shui_yu_wu_men_xing" about="#mwt127" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#ba_shu_chou_shui_yu_wu_men_xing" class="mw-selflink-fragment">遊子</a></span><br/>
　　<small about="#mwt126" typeof="mw:Transclusion">鶴注：<span class="date" title="764年">廣德二年</span>春，公在閬中，欲下峽而不遂，故曰「吳門興杳然」。　蘇武詩：請為遊子吟。</small><br/>
　　巴蜀愁誰語，吳門興<small about="#mwt128" typeof="mw:Transclusion">去聲</small>沓然。九江春草外，三峽暮帆前。厭就成都卜，休為吏部眠。蓬萊如可到，衰白問羣<small about="#mwt129" typeof="mw:Transclusion">一作神</small>仙。<br/>
　　<small about="#mwt130" typeof="mw:Transclusion">意將去蜀遊吳也。三四，敘景，言赴吳所經。五六，敘情，見巴蜀難留。末將決意長往矣。　顧注：首聯即前詩「厭蜀交遊冷，思吳勝事繁」意，　「巴蜀愁」，「吳門興」，上三字連讀。　<span class="book-name">杜臆</span>：啟行不待躊蹰，故厭就問卜，而愁懷非酒可解，故休學醉眠。無論吳門，倘蓬萊可到，亦當長往，以求却老之方。蓋自悲其年老也。<br/>
　　<span class="book-name">高士傳</span>：嚴君平賣卜成都市中，日閲數人，得百錢，足自養，則閉肆下簾而授老子。<span class="book-name">益州記</span>：雁橋東有嚴君平卜處，土臺高數丈。<br/>
　　<span class="book-name">晉書</span>：畢卓為吏部郎，比舍郎釀熟，卓因醉，夜至其甕間盜飲之，為掌酒者所縳，明旦視之，乃畢吏部也。<br/>
　　<span class="book-name">哀江南賦</span>：舟楫路窮，星漢非乘槎可上。風飆道阻，蓬萊無可到之期。　<span class="book-name">前漢·郊祀志</span>：蓬萊、方丈、瀛洲有三神山者，在渤海中，去人不遠，未至，望之如雲，及到三神山，山反居水下，風引船而去，終莫能至。　<span class="book-name">世説</span>：蓬萊有羣仙及不死之藥。<br/>
　　嵇康<span class="book-name">養生論</span>：因衰得白。</small><br/>
　　<span id="teng_wang_ting_zi_er_shou" about="#mwt131" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#teng_wang_ting_zi_er_shou" class="mw-selflink-fragment">滕王亭子二首</a></span><br/>
　　<small about="#mwt132" typeof="mw:Transclusion">邵寶注：公於<span class="date" title="764年">廣德二年</span>，自梓州往閬州，來遊此亭。　鶴曰：二<span class="book-name">史</span>：滕王元嬰，自壽州刺史移隆州刺史，後隆州避玄宗諱，改為閬州。亭在玉臺觀内，王嘗遊憩於此。夢弼曰：王在閬州，有亭有閣。錢箋：<span class="book-name">方輿勝覽</span>：滕王以隆州衙宇卑陋，遂修飾弘大之，擬於宮苑，謂之隆苑，後改曰閬苑。滕王亭，即元嬰所建。</small><br/>
　　君王臺榭枕<small about="#mwt134" typeof="mw:Transclusion">去聲</small>巴山，萬丈丹梯尚可攀。春日鶯啼修竹裏，仙家犬吠白雲間。清江錦<small about="#mwt135" typeof="mw:Transclusion">一作碧</small>石傷心麗，嫩蕊濃花滿目斑。人到於今歌出牧，來遊此地不知還。<br/>
　　<small about="#mwt136" typeof="mw:Transclusion">此章賦滕王亭子，對景而懷古也。　臺榭當春，故聽鶯啼竹裏。丹梯極峻，故想犬吠雲間。江石麗而傷心，撫遺跡也。花蕊班然滿目，逢春色也。來不知還，就滕王出牧時言之，譏其佚遊無度也。舊以來遊指後人，<span class="book-name">杜臆</span>不從。<br/>
　　<span class="book-name">楚語</span>：先王之為臺榭也。<br/>
　　<span class="book-name">杜臆</span>：地志：閬中多仙聖遊集之迹，城東有天目山，乃葛洪修煉之所，有文山，張道陵授徒符籙處，萬丈丹梯謂此。　邵注：今四川保寧府巴縣南龕上，有丹梯書院。謝靈運詩：躧步陵丹梯。<br/>
　　楊慎曰：修竹，用梁孝王事，犬吠雲中，用淮南王事，人皆知之。嘗怪修竹無鶯啼字，後見孫綽<span class="book-name">蘭亭詩</span>「啼鶯吟修竹，游鱗戲瀾濤」，乃知杜老用此，讀書不多，未可輕議古人。<br/>
　　<span class="book-name">十洲記</span>：瀛洲在東海中，洲上多仙家，風俗似吳人，山川如中國。　<span class="book-name">神仙傳</span>：八公與淮南王安，白日升天，臨去時，餘藥器置在中庭，雞犬䑛啄之，盡得升天，故雞鳴天上，犬吠雲中。按<span class="book-name">漢書</span>：淮南王安以不法受誅，無昇天事，乃八公之徒造為此説，以掩其罪也。<br/>
　　<span title="論語·卷七·憲問第十四：
子貢曰：管仲非仁者與，桓公殺公子糾，不能死，又相之。子曰：管仲相桓公，霸諸侯，一匡天下，民到于今受其賜。微管仲，吾其被髮左衽矣。豈若匹夫匹婦之為諒也，自經於溝瀆，而莫之知也。" class="source">民到於今</span>，見<span class="book-name">論語</span>。　沈約<span class="book-name">齊故安陸昭王碑文</span>：建麾作牧，明德攸在。<span class="book-name">詩</span>：來遊來歌。</small><br/>
　　<small about="#mwt137" typeof="mw:Transclusion">新舊<span class="book-name">唐書</span>並云：元嬰為金州刺史，驕佚失度。太宗初喪，則飲宴歌舞，狎昵厮養。巡省部内，則借狗求罝，所過為害。及遷洪州都督，復以貪聞。高宗給麻二車，助為錢緍。小説又載其召屬宦妻於宮中而淫之。楊用修云：其惡如此，而詩稱「民到於今歌出牧」，未足為詩史。今按：末二句一氣讀下，正刺其荒遊，非頌其遺澤也。</small><br/>
　　寂寞春山路，君王不復<small about="#mwt139" typeof="mw:Transclusion">扶又切</small>行。古牆猶竹色，虚閣自松聲。鳥雀荒村暮，雲霞過客情。尚思歌吹<small about="#mwt140" typeof="mw:Transclusion">去聲</small>入，千騎<small about="#mwt141" typeof="mw:Transclusion">去聲</small>擁<small about="#mwt142" typeof="mw:Transclusion">一作把</small>霓旌。<br/>
　　<small about="#mwt143" typeof="mw:Transclusion">此再寫弔古之意，情與景相因。　文氣在四句分截，上言王不可見，而但存此亭。下言得見此亭，則滕王猶可想像也。　黃生注：鳥雀，如聞歌吹。雲霞，恍見霓旌。即李遠「絃管變成山鳥哢，綺羅留作野花開」意，分作兩聯，以映帶見之。　趙汸注：此詩傷今懷古，曲盡變態。<br/>
　　<span class="book-name">高唐賦</span>：<span title="文選·卷十九·賦癸·情·高唐賦：不見其底，虛❲聞❳（閣）松聲" class="comment">虚閣松聲</span>。<br/>
　　謝朓詩：雲霞成異色。　鮑照詩：忽見過客問何我。　雲霞去而不留，如游人過客。<br/>
　　謝朓詩：高響飄歌吹。<br/>
　　<span class="book-name">梁孝王傳</span>：賜天子旌旗，千乘萬騎。<span class="book-name">西都賦</span>：虹旃霓旌。</small><br/>
　　<small about="#mwt144" typeof="mw:Transclusion">葉夢得曰：此詩「粉牆猶竹色，虚閣自松聲」，若不用「猶」「自」兩字，則凡亭子皆可用，不必滕王也。此皆工妙至到，人力不可及，而此老獨雍容閒肆，出於自然，略不見用力處。今人多取其已用字摹倣用之，偃蹇狹陋，盡成死法。<br/>
　　黃生曰：前六句凄凉已甚，若再以衰颯語結，意興索然，七八，忽用麗句，翻身作結，力大思深，奇變不測。</small><br/>
　　<span id="yu_tai_guan" about="#mwt145" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#yu_tai_guan" class="mw-selflink-fragment">玉臺觀<small about="#mwt146" typeof="mw:Transclusion">去聲</small>二首</a></span><small about="#mwt147" typeof="mw:Transclusion">原注：滕王造。</small><br/>
　　<small typeof="mw:Transclusion">此與上二章蓋同時所作。錢箋：<span class="book-name">方輿勝覽</span>：玉臺觀在閬州城北七里，唐滕王嘗游，有亭及墓。趙曰：觀在高處，其中有臺，號曰玉臺。</small><br/>
　　中天積翠玉臺<small about="#mwt149" typeof="mw:Transclusion">一云虛</small>遥，上帝高居絳節朝<small about="#mwt150" typeof="mw:Transclusion">音潮</small>。遂有馮<small about="#mwt151" typeof="mw:Transclusion">音憑</small>夷來擊鼓，始知嬴女善<small about="#mwt152" typeof="mw:Transclusion">去聲</small>吹簫。江光隱見<small about="#mwt153" typeof="mw:Transclusion">音現</small>黿鼉窟，石勢參<small about="#mwt154" typeof="mw:Transclusion">初簮切</small>差<small about="#mwt155" typeof="mw:Transclusion">此兹切，一作差池</small>烏鵲橋。更肯<small about="#mwt156" typeof="mw:Transclusion">一作有</small>紅顏生羽翼<small about="#mwt157" typeof="mw:Transclusion">一作翰</small>，便應<small about="#mwt158" typeof="mw:Transclusion">平聲</small>黃髮老漁樵。<br/>
　　<small about="#mwt159" typeof="mw:Transclusion">此章咏臺觀，見其為仙靈異境。　首狀臺之迥，次記觀中神。三四，承絳節朝，乃觀中之景。五六，承玉臺遥，乃觀外之景。末二，言情，欲昇仙而恐未得也。　因觀有帝像，故想出絳節來朝。因仙官朝帝，并想出馮夷嬴女。盧注：以簫鼓為享帝音樂，馮夷嬴女作借形之詞。另是一解。黃生注：五六，言外景，而以鼍窟貼馮夷，鵲橋貼嬴女，却是暗承。　曰遂有、曰始知、曰隱見、曰參差、曰更肯、曰便應，語意圓活，多在空際形容。　<span class="book-name">杜臆</span>：末謂若生羽翼，便老漁樵，知公未肯忘世也。<br/>
　　<span class="book-name">列子</span>：西極化人見周穆王，為改築宮室，其高千仞，臨終南之上，名曰中天之臺。<span class="book-name">天台賦</span>：瓊臺中天而懸居。<span class="book-name">漢郊祀歌</span>：遊閶闔，觀玉臺。應劭曰：玉臺，上帝之所居。　顏延之詩：積翠亦蔥芊。注：松柏重布，曰積翠。<br/>
　　<span class="book-name">詩</span>：蕩蕩上帝。　<span class="book-name">七啟</span>：眇天際而高居。梁邵陵王<span class="book-name">祀魯山神文</span>：絳節陳竽，滿堂繁會。<br/>
　　<span class="book-name">抱朴子·釋鬼篇</span>：馮夷，華陰人，以八月上庚日渡河，溺水死，天帝署為河伯。<span class="book-name">洛神賦</span>：馮夷擊鼓，女媧清歌。<br/>
　　嬴女吹簫，用秦穆公女弄玉事。范雲<span class="book-name">遊仙</span>詩：命駕瑶池隈，過息嬴女臺。<br/>
　　梁簡文帝詩：日光斜隱見。　<span class="book-name">海賦</span>：或屑没於黿鼍之穴。<br/>
　　<span class="book-name">高唐賦</span>：巖嶇參差。謝靈運<span class="book-name">撰征賦</span>：石參差，山盤曲。<span class="book-name">淮南子</span>：烏鵲填河成橋而渡織女。<br/>
　　顏之推詩：紅顏恃容色，青春矜盛年。　徐淑詩：恨無兮羽翼。　紅顏，童顏也。羽翼，冲舉也。<br/>
　　<span class="book-name">書</span>：詢兹黃髮。　何遜詩：余念返漁樵。</small><br/>
　　<small about="#mwt161" typeof="mw:Transclusion">黃生曰：此詩首尾皆對，能化排偶之痕，而其寫景靈活，寓意深長，觸事必見本懷，故雖閒題雜詠，不為徒作也。<br/>
　　<span class="book-name">隨筆</span>云：中天之臺有二，一見於<span class="book-name">列子</span>，周穆王改築宮室，以居西極化人，五府為虛，而臺始成。一見於<span class="book-name">新序</span>，魏王將起中天臺，許綰負操鍤請見曰：「欲起七千五百里之高臺，其址須方八千里，盡王之地不足以為臺」，王默然而罷。今按：此乃未成之事，故原注但引<span class="book-name">列子</span>為証。</small><br/>
　　浩劫因王造<small about="#mwt163" typeof="mw:Transclusion">一云起</small>，平臺訪古遊。彩<small about="#mwt164" typeof="mw:Transclusion">一作綵</small>雲蕭史駐，文字魯恭留。宮闕通羣帝，乾坤到十洲。人傳有笙鶴，時過北<small about="#mwt165" typeof="mw:Transclusion">一作此</small>山頭。<br/>
　　<small about="#mwt166" typeof="mw:Transclusion">此再咏臺觀，兼敘滕王遺跡。　觀其圖畫仙像，故云蕭史駐。亦有滕王題咏，故云魯恭留。殿宇高敞，疑通羣帝。江波遥映，如到十洲。似此異境，應為仙迹所憑矣。　唐注：因前詩有秦女，此詩有蕭史，遂疑指滕王公主遺跡，不為無見，但事不可考矣。<br/>
　　<span class="book-name">度人經</span>：惟有元始浩劫之家，部制我界。<span class="book-name">廣異記</span>：儒謂之世，釋謂之劫，道謂之塵。李仙君歌：浩劫天地齊。朱注：浩劫，無窮之劫，猶言累世也。<span class="book-name">廣韻</span>：浩劫，宮殿大階級也。杜田云：俗謂塔級為劫，故<span class="book-name" title="本書·卷二十二·嶽麓山道林二寺行">嶽麓行</span>曰「塔劫宮牆壯麗敵」。<br/>
　　<span class="book-name">漢書</span>：梁孝王大治宮室，為複道，自宮連屬於平臺。<br/>
　　王融詩：巫山綵雲合。　<span class="book-name">列仙傳</span>：蕭史善吹簫，秦穆公以女妻之。<br/>
　　<span class="book-name">世説</span>：蒼頡造文字。　<span class="book-name">漢書</span>：魯恭王壤孔子舊宅，以廣其居，聞鐘磬琴瑟之聲，於壁中得古今<span class="book-name">尚書</span>、<span class="book-name">論語</span>。<br/>
　　劉琨詩：顧瞻望宮闕。　道書：天有羣帝，而大帝最尊。羣帝，五方之帝也。<span class="book-name">山海經</span>：大荒之中有黃木赤枝，羣帝取藥。<br/>
　　曹植<span class="book-name">七啟</span>：同量乾坤。　<span class="book-name">十洲記</span>：四方巨海之中，有祖洲、瀛洲、玄洲、炎洲、長洲、元洲、鳳麟洲、聚窟洲、流洲、生洲。<br/>
　　<span class="book-name">神仙傳</span>：王子喬，周靈王太子晉也。好吹笙，作鳳鳴，遊伊洛間，道士浮丘公接上嵩山，三十餘年後，乘白鶴，駐緱氏山頂，舉手謝時人而去。　<span class="book-name">茅君内傳</span>：父老歌曰：三神乘白鶴，各在一山頭。</small><br/>
　　<span id="feng_ji_zhang_shi_shi_yu" about="#mwt167" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#feng_ji_zhang_shi_shi_yu" class="mw-selflink-fragment">奉寄章十侍御</a></span><small about="#mwt168" typeof="mw:Transclusion">原注：時初罷梓州刺史、東川留後，將赴朝廷。</small><br/>
　　<small typeof="mw:Transclusion"><span class="book-name">舊唐書·嚴武傳</span>：武再鎮蜀，恣行猛政，梓州刺史章彝初為武判官，及是小不副意，赴成都杖殺之。　鶴注：考二<span class="book-name">史</span>，皆云嚴武殺梓州刺史章彝，此詩云「朝覲從容問幽仄」，意必彝將入朝，而武杖殺之也。此當是<span class="date" title="764年">廣德二年</span>作。</small><br/>
　　淮海維揚一俊人，金章紫綬照青春。指揮能事迴天地，訓練强兵動鬼神。湘<small about="#mwt171" typeof="mw:Transclusion">一作襄</small>西不得歸<span class="name">關羽</span>，河内猶宜<small about="#mwt172" typeof="mw:Transclusion">一作疑</small>借<span class="name">寇恂</span>。朝<small about="#mwt173" typeof="mw:Transclusion">音潮</small>覲從<small about="#mwt174" typeof="mw:Transclusion">七容切</small>容問幽仄<small about="#mwt175" typeof="mw:Transclusion">側通</small>，勿云江漢有<small about="#mwt176" typeof="mw:Transclusion">一作老</small>垂綸。<br/>
　　<small about="#mwt177" typeof="mw:Transclusion">上四，稱美章公。下則惜别而有感也。　淮揚，章所出。青春，記别時。能事，言吏才。强兵，言將略。此皆俊人之實也。關不當歸朝，承强兵。寇還宜借留，承能事。章必素有薦引之意，故結語反言以諷之。　迴天地，見造化在手。動鬼神，言妙算出奇。江漢垂綸，隱然以磻溪釣叟自命也。<br/>
　　<span class="book-name">禹貢</span>：淮海維揚州。　江淹詩：朱紱咸髦士，長纓皆俊人。顧云：才智過人曰俊。<br/>
　　<span class="book-name">漢·公卿表</span>：三公、徹侯，並金印紫綬。<span class="book-name">舊書·輿服志</span>：二品、三品，並服紫綬三綵。<span class="book-name">晉書</span>：張華進開府儀同三司、侍中、中書，金章紫綬。邵注：紫綬，以紫絲絛繫印，乃刺史之職。<br/>
　　<span class="book-name">漢書</span>：蕭何曰：天下指揮定矣。<span class="book-name">後漢·皇甫嵩傳</span>：閻忠説嵩曰：將軍指揮足以振天地，叱咤可以興雷電。邵注：指示曰指，手使曰揮。　<span class="book-name">抱朴子</span>：思洞幽玄，才兼能事。<br/>
　　諸葛孔明<span class="book-name">劾廖立表</span>：兵衆簡練。又<span class="book-name">兵戒篇</span>：强兵以衛國。　<span class="book-name">魏志</span>：太祖因事設奇，詭敵制勝，變化如神。<span class="book-name">淮南子</span>：大兵無創，與鬼神通。<br/>
　　<span class="book-name">蜀志</span>：先主收江南諸郡，拜關公為襄陽太守、盪寇將軍，駐江北。西定益州，拜為董督荆州事。陸機<span class="book-name">辯亡論</span>：漢主報關公之敗，收湘西之地，而陸公亦挫之西陵。注：湘西，荆州地。不得歸，言不當使之歸朝。舊云比章不能復鎮東川，非是。<br/>
　　<span class="book-name">後漢書</span>：光武收河内，拜寇恂為太守，後移潁川，又移汝南。潁川盜賊羣起，恂從駕南征，百姓請復借寇君一年，乃留恂。澤州陳廷敬注：借寇恂者，潁川也，詩何以言河内，蓋河内、潁川，皆寇舊治。詩意謂潁川盜起，固宜借之，河内無盜，猶宜借之。時段子璋已平，故云然，非誤用河内也。　舊注謂章彝會討段子璋之亂，未見所據。<br/>
　　春見曰朝，秋見曰覲。　<span class="book-name">宋書·恩倖論</span>：明揚幽側，惟才是與。<br/>
　　孫綽詩：垂綸在林野。</small><br/>
　　<span id="nan_chi" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#nan_chi" class="mw-selflink-fragment">南池</a></span><br/>
　　<small about="#mwt179" typeof="mw:Transclusion"><span class="date" title="763年">廣德元年</span>秋冬，公在閬州，二年春亦在閬州。詩云「春時顏色好」，應是二年春作。詩中芰荷粳稻，蓋追溯舊年事耳。　<span class="book-name">杜臆</span>：<span class="book-name">漢·地理志</span>：閬中有彭道將池，東西二里，南北約五里，即南池也，在城南十里。　<span class="book-name">後漢書</span>：巴郡閬中縣南有彭池。錢箋：<span class="book-name">益州記</span>：南池在閬中縣東南八里。<span class="book-name">方輿勝覽</span>：南池在高祖廟旁，東西四里，南北八里。<span class="book-name">一統志</span>：南池自漢以來，堰大斗之水灌田，里人賴之。唐時堰壞，遂成陸田。</small><br/>
　　崢嶸巴閬間，所向盡山谷。安知有蒼池，萬頃浸坤軸。<br/>
　　<small about="#mwt180" typeof="mw:Transclusion">首敘南池形勢。　山谷而有巨浸，此南池特為曠觀也。<br/>
　　<span class="book-name">華陽國志</span>：巴子都江州，後理閬中，秦為巴郡地。<span class="book-name">十道志</span>：果、閬、合三州，同是漢巴郡之地。</small><br/>
　　呀<small about="#mwt181" typeof="mw:Transclusion">虛加切</small>然閬城南，枕<small about="#mwt182" typeof="mw:Transclusion">一作控</small>帶巴江腹。菱荷入異縣，粳稻共<small about="#mwt183" typeof="mw:Transclusion">孤弘切</small>比<small about="#mwt184" typeof="mw:Transclusion">毗至切</small>屋。皇天不無意，美利戒止足。高田失西成，此物頗豐熟。清源多衆魚，遠岸富喬木。獨嘆楓香林，春時好顏色<small about="#mwt185" typeof="mw:Transclusion">叶音速</small>。<br/>
　　<small typeof="mw:Transclusion">此記南池景物。閬南、巴腹，誌南池所在，應上「巴閬間」。高田失穫，而此稻獨豐，彼絀此嬴，即天意也。下有游魚，上有林木，皆佳景之可玩者。<br/>
　　<span class="book-name">西都賦</span>：呀周池而成淵。<span class="book-name">字林</span>：呀，大空貌。昱曰：呀，張口貌。<br/>
　　<span class="book-name">水經注</span>：枕帶雙流。　<span class="book-name">三巴記</span>：閬白二水東南流，自漢中至始寧城下，入涪陵，曲折三回，有如巴字，曰巴江，經峻峽中，謂之巴峽。<br/>
　　<span class="book-name">字林</span>：粳，稻不黏者。　<span class="book-name">尚書大傳</span>：周人可比屋而封。<br/>
　　<span class="book-name">易</span>：乾始能以美利利天下。　傳亮表：止足之分，臣所宜守。<br/>
　　<span class="book-name">書</span>：平秩西成。<br/>
　　<span class="book-name">詩</span>：衆維魚矣。<br/>
　　<span class="book-name">楚辭注</span>：楓，似白楊，有脂而香，霜後，葉丹可愛。<span class="book-name">爾雅翼</span>：楓脂甚香，謂之楓香脂，一名白膠香。</small><br/>
　　南有漢王<small about="#mwt186" typeof="mw:Transclusion">一作主</small>祠，終朝走<small about="#mwt187" typeof="mw:Transclusion">去聲</small>巫祝。歌舞散靈衣，荒哉舊風俗。高皇<small about="#mwt188" typeof="mw:Transclusion">一作堂</small>亦明主<small about="#mwt189" typeof="mw:Transclusion">一作玉</small>，魂魄猶正直<small about="#mwt190" typeof="mw:Transclusion">叶音濁</small>。不應<small about="#mwt191" typeof="mw:Transclusion">平聲</small>空陂上，縹緲親酒肉<small about="#mwt192" typeof="mw:Transclusion">一作食</small>。淫祀自古昔，非惟一川瀆。干戈浩茫茫，地僻傷極目。<br/>
　　<small about="#mwt193" typeof="mw:Transclusion">此記南池廟祀。　黷祀不經，正神豈享，然習俗尚鬼，則己之極目感傷者，不止此一處矣。<br/>
　　朱注：項羽立高祖為漢中王，漢中鄰閬，故池南有漢王祠，在今保寧府城南。<br/>
　　<span class="book-name">楚辭</span>：<span title="按：北堂書鈔·卷一二八、太平御覽·卷六九二，引此句作雲衣。楚辭·九嘆·遠逝：服雲衣之披披。" class="comment">靈衣</span>兮披披。<br/>
　　陳琳檄：蓋聞明主圖危以制變。<br/>
　　<span class="book-name">史記</span>：高帝置酒沛宮，曰：萬歲之後，吾魂魄猶思沛。<br/>
　　<span class="book-name">海賦</span>：羣仙縹緲。<br/>
　　<span class="book-name">曲禮</span>：非其所祭而祭之，名曰淫祀。<br/>
　　<span class="book-name">楚辭</span>：目極千里傷春心。</small><br/>
　　平生江海<small about="#mwt194" typeof="mw:Transclusion">一云溟渤</small>興<small about="#mwt195" typeof="mw:Transclusion">去聲</small>，遭亂身局促。駐馬問漁舟，躊躇慰羈束。<br/>
　　<small about="#mwt196" typeof="mw:Transclusion">末以遊池作結。　中間二段，摹景敘事，各發議論，乃公詩所特長。　此章起結各四句，中二段各十二句。<br/>
　　謝朓詩：江海思無窮。　<span class="book-name">漢書</span>：侷促如轅下駒。<br/>
　　漁舟，亦池中所見者。<br/>
　　魏彦深<span class="book-name">鷹賦</span>：運横羅以羈束。</small><br/>
　　<small about="#mwt197" typeof="mw:Transclusion">古人屋職二韻多通用。<span class="book-name">易傳</span>：噬嗑，食也。賁，無色也。兑見而巽伏也。隨，無故。蠱，則飭也。又<span class="book-name">士冠禮</span>：「今月吉日，始加元服。棄爾幼志，順爾成德。壽考維祺，介爾景福。」皆係通用，此詩亦用古韻也。</small><br/>
　　<span id="jiang_fu_jing_nan_ji_bie_li_jian_zhou" about="#mwt198" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#jiang_fu_jing_nan_ji_bie_li_jian_zhou" class="mw-selflink-fragment">將赴荆南寄别李劍州</a></span><br/>
　　<small about="#mwt199" typeof="mw:Transclusion">鶴注：公寶應元年至<span class="date" title="764年">廣德二年</span>三月，遊綿、梓、閬，其在梓、閬，屢欲出峽，以嚴武再鎮成都，遂不果行。此詩當在<span class="date" title="764年">廣德二年</span>春作。　胡三省曰：劍州，治普安，漢之梓潼縣也。<span class="book-name">唐書</span>：劍州普安郡，屬劍南道。邵注：劍州，在閬州北，即今保寧府。</small><br/>
　　使<small about="#mwt201" typeof="mw:Transclusion">去聲</small>君高義驅今古，寥落三年坐劍州。但見文翁能化俗<small about="#mwt202" typeof="mw:Transclusion">一作蜀</small>，焉<small about="#mwt203" typeof="mw:Transclusion">於虔切</small>知李廣未封侯。路經灩澦雙蓬鬢，天入滄浪一釣舟。戎馬相逢更何日，春風迴首仲宣樓。<br/>
　　<small about="#mwt204" typeof="mw:Transclusion">上四，寄李劍州。下四，將赴荆南。　能化蜀，承劍州，此引太守事。未封侯，承流落，此用同姓人。灩澦滄浪，自夔適荆之地。雙鬢傷老，一舟言貧。江樓回首，到荆而思蜀交，仍與高義相關。<br/>
　　邵注：唐制，刺史行部，糾察郡縣，與繡衣同，稱使君。<span class="book-name">後漢·郭伋傳</span>：聞使君到，喜，故來迎。　<span class="book-name">史記</span>：秦王遺平原君書曰：寡人聞君之高義。　黃生注：驅今古，今與古並驅也。<br/>
　　鶴曰：詩云「寥落三年」，唐刺史蓋以三年為任也。　陶潛詩：寥落將賒遲。<br/>
　　<span class="book-name">漢·循吏傳</span>：文翁為蜀郡守，修起學官於成都市中，吏民大化，蜀地學於京師者，比齊魯焉。<span class="book-name">西谿叢語</span>：張崇文<span class="book-name">歷代小誌</span>云：文翁，名黨，字仲翁，景帝時為蜀郡太守，今<span class="book-name">漢書</span>不載其名。<br/>
　　<span class="book-name">史記·李廣傳</span>：廣嘗與望氣者王朔燕語，曰：自漢擊匈奴，廣未嘗不在，然無尺寸功以得封邑，豈吾相不當侯耶。周王褒詩：將軍百戰未封侯。<br/>
　　灩澦堆，在瞿塘峽口。　鮑照詩：蓬鬢衰顏不復粧。<br/>
　　<span class="book-name">禹貢</span>：嶓冢導漾，東流為漢，又東為滄浪之水。楊德周曰：武當縣有川曰滄浪，即<span class="book-name">禹貢</span>漢水東流為滄浪之水者。魏文帝詩：上慚滄浪之天。　劉孝綽詩：釣舟畫彩鷁。<br/>
　　<span class="book-name">老子</span>：戎馬生於郊。<br/>
　　王粲詩：回首望長安。　<span class="book-name">荆州記</span>：當陽縣城樓，仲宣登之作賦。</small><br/>
　　<small about="#mwt205" typeof="mw:Transclusion">申涵光曰：「路經灩澦雙蓬鬢，天入滄浪一釣舟」，王李七子，全學此等句法。</small><br/>
　　<span id="feng_ji_bie_ma_ba_zhou" about="#mwt206" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#feng_ji_bie_ma_ba_zhou" class="mw-selflink-fragment">奉寄别馬巴州</a></span><small about="#mwt207" typeof="mw:Transclusion">原注時甫除京兆功曹在東川杜律演義此必作於<span class="date" title="763年">廣德元年</span>以後蓋不赴功曹之補將東遊荆楚而寄别巴州也今按本傳謂召補功曹不至在<span class="date" title="761年">上元二年</span>王洙因之而誤蔡興宗年譜編此詩在<span class="date" title="763年">廣德元年</span>亦尚未確<span class="date" title="764年">廣德二年</span>奉待嚴大夫詩云欲辭巴徼啼鶯合遠下荆門去鷁催此詩云扁舟繫纜沙邊久獨把釣竿終遠去兩詩互證知同為二年所作矣杜臆謂時欲適楚以嚴武將至故不果行此説得之</small><br/>
　　<span id="xun_ye_zhong" about="#mwt208" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#xun_ye_zhong" class="mw-selflink-fragment">勳業終</a></span><small about="#mwt209" typeof="mw:Transclusion">一作真</small>歸馬伏波功曹非<small about="#mwt210" typeof="mw:Transclusion">一作無</small>復<small about="#mwt211" typeof="mw:Transclusion">扶又切</small>漢蕭何扁舟繫<small about="#mwt212" typeof="mw:Transclusion">音計</small>纜沙邊久南國浮雲水上多獨把漁竿終遠去難隨鳥<small about="#mwt213" typeof="mw:Transclusion">樊作烏</small>翼一相過<small about="#mwt214" typeof="mw:Transclusion">平聲</small>知君未愛春湖色興<small about="#mwt215" typeof="mw:Transclusion">去聲</small>在驪駒白玉珂<small about="#mwt216" typeof="mw:Transclusion">此章以出處殊途記臨别心事　上二賓主並提中四敘將别之情末二陳寄馬之意不赴功曹故思乘舟南下欲成勳業應想驪駒玉珂賓主自相照應　後漢書馬援封伏波將軍此因同姓而比之　杜修可曰劉貢父謂曹參為功曹蕭何未嘗為功曹王定國引高帝紀蕭何為沛主吏孟康注主吏功曹也二説皆非吳志孫策謂虞翻曰孤有征討事未得還府卿復以功曹為吾蕭何守會稽耳杜公蓋用此語謝靈運詩繫纜臨江樓　時公將出峽南國應指荆楚後赴蜀山行詩以南國對西川可見　春湖指洞庭</small><br/>
　　<small about="#mwt217" typeof="mw:Transclusion">湖宋之問詩春湖繞芳甸　沈約詩高門列騶駕廣路從驪駒洙曰驪駒詩見大戴禮驪駒在門僕夫具存驪駒在路僕夫整駕此言巴州興在朝覲見君驪駒玉珂乃早朝騎馬之事玉珂注見六卷宿左省詩按杜詩七律凡首句無韻者多對起如五夜漏聲催曉箭九重春色醉仙桃是也亦有無韻而散起者如使君高義驅今古流落三年坐劍州是也其首句用韻者多散起如丞相祠堂何處尋錦官城外柏森森是也亦有用韻而對起者如勳業終歸馬伏波功曹非復漢蕭何是也大家變化無所不宜在後人當知起法之正變也</small><br/>
　　<span id="feng_dai_yan_da_fu" about="#mwt218" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#feng_dai_yan_da_fu" class="mw-selflink-fragment">奉待嚴大夫</a></span><small about="#mwt219" typeof="mw:Transclusion">朱注此詩舊譜及諸家注並云<span class="date" title="764年">廣德二年</span>作據通鑑是年正月嚴武得劍南之命也黃鶴編在<span class="date" title="762年">寶應元年</span>蓋疑<span class="date" title="764年">廣德二年</span>武已封鄭國公不得但稱大夫且遷黃門侍郎時已罷兼御史大夫矣按寶應元年春未嘗去草堂何以有欲辭巴徼遠下荆門之語仍從舊編為是唐人凡稱節度使皆曰大夫正不必以封鄭公為疑杜詩博議舊書地志合劍南東西川為一道在<span class="date" title="763年">廣德元年</span>唐會要云二年正月八日此武受命在元年冬之一證也　杜臆公夲欲辭巴下荆聞嚴公將至故留以待之</small><br/>
　　殊方又喜故人來重鎮還須濟世才常怪偏裨<small about="#mwt220" typeof="mw:Transclusion">音皮</small>終日待不知旌節隔年回欲辭巴徼啼鶯合遠下<small about="#mwt221" typeof="mw:Transclusion">去聲</small>荆門去鷁催身老時危思會面一生襟<small about="#mwt222" typeof="mw:Transclusion">一作懷</small>抱向誰開<small about="#mwt223" typeof="mw:Transclusion">上四喜嚴公再鎮下述奉待之意　故人來喜在一已濟世才喜在全蜀偏裨待而旌節回喜在三軍數語重疊敘出啼鶯合仲春時也去鷁催停舟久也身老則思故人時危則望濟世仍與首聯相應　列子殊方偏國　漢書馮奉世傳韓昌為偏裨到隴西後漢袁紹傳偏裨列校勤不見紀　唐職官志天寶中緣邊禦戎之地置八節度使受命之日賜之旌節時武為劍南節度使也周禮道路用旌節注析羽為旌以彰其節　終日待而隔年方回怪其回之遲也武入朝在寶應元年秋其回成都在<span class="date" title="764年">廣德二年</span>春除前後相見時中間止隔一年耳　唐凌敬詩已復長望隔年人　巴徼巴在邊徼也子虚賦浮文鷁趙曰船首畫鷁以驚水怪淮南子龍舟鷁首方言注鷁鳥名今江東貴人船前作青雀是其像　古詩道路阻且長會面安可知</small><br/>
　　<span id="du_jiang" about="#mwt224" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#du_jiang" class="mw-selflink-fragment">渡江</a></span><small about="#mwt225" typeof="mw:Transclusion">鶴注此<span class="date" title="764年">廣德二年</span>春自閬州歸成都時作</small><br/>
　　<span id="chun_jiang_bu_ke" about="#mwt226" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#chun_jiang_bu_ke" class="mw-selflink-fragment">春江不可</a></span><small about="#mwt227" typeof="mw:Transclusion">一作用</small>渡二月巳風濤舟楫欹斜疾<small about="#mwt228" typeof="mw:Transclusion">一作甚</small>魚龍偃卧高渚花張<small about="#mwt229" typeof="mw:Transclusion">一作兼</small>素錦汀草亂青袍戯問垂綸客悠悠見<small about="#mwt230" typeof="mw:Transclusion">一作是</small>汝曹<small about="#mwt231" typeof="mw:Transclusion">上四江波之險下四江岸之景　江風急故舟楫欹斜而迅疾江濤湧故魚龍偃卧而高浮二句分頂風濤錦花青草舟中所見垂釣悠悠羨其從容自適也　二月風濤嫌其太早也　古詩青袍似春草　世説王弘之性好釣魚上虞江有一處名三石頭弘之常垂綸於此</small><br/>
　　<small about="#mwt232" typeof="mw:Transclusion">楊慎曰謝宣遠詩離會雖相雜杜詩忽漫相逢是别筵之句實祖之顏延年詩春江壯風濤杜詩春江不可渡二月已風濤之句實衍之故其諭皃詩曰熟精文選理</small><br/>
　　自閬州領妻子却赴蜀山行三首<small about="#mwt233" typeof="mw:Transclusion">鶴注此<span class="date" title="764年">廣德二年</span>春自閬州回成都時作　杜臆詩題云却赴蜀有不欲赴而仍赴之意首章言不成向南國復作遊西川即却字意也</small><br/>
　　<span id="gu_gu" about="#mwt234" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#gu_gu" class="mw-selflink-fragment">汩汩</a></span><small about="#mwt235" typeof="mw:Transclusion">音月奔流貌一作浥</small>避羣盜悠悠經十年不成向南國復<small about="#mwt236" typeof="mw:Transclusion">扶又切</small>作遊西川物役水虚照魂傷山寂然我生無倚著<small about="#mwt237" typeof="mw:Transclusion">涉略切</small>盡室畏途邊<small about="#mwt238" typeof="mw:Transclusion">題曰領妻子赴蜀故首章結出盡室畏途　上四記自閬赴蜀下四寫山行㥭淡着眼在一畏字　公自天寶十五年避亂至<span class="date" title="764年">廣德二年</span>已經十載欲往楚而仍遊蜀見此行出于意外　山水本堪玩賞乃形役神傷故覺水空照映而山亦寂寥耳　謝靈運詩汩汩莫與娛　王粲詩悠悠世路　謝瞻詩獨夜無物役　晉釋道開大湼槃經序乘虛照以御物　易寂然不動　洙注無倚著不得地着安土也左傳盡室以行　莊子畏途者日殺一人則父子兄弟相戒</small><br/>
　　<small about="#mwt239" typeof="mw:Transclusion">楊德周曰杜詩落月動沙虛物役水虛照沙虚岸只摧寒江動碧虚窗虚交茂林朝光切太虛用虚字無一不妙日出寒山外君聽空外音晨鐘雲外濕賞妍又分外孤雲倒來深飛鳥不在外回眺積水外始知衆星乾寒日外澹泊長風中怒號用外字無一不妙</small><br/>
　　<span id="zhang_lin_yan_feng_se_hui_fu" about="#mwt240" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#zhang_lin_yan_feng_se_hui_fu" class="mw-selflink-fragment">長林偃風色迴復</a></span><small about="#mwt241" typeof="mw:Transclusion">一作首</small>意猶迷衫裛翠微潤馬銜青草嘶棧<small about="#mwt242" typeof="mw:Transclusion">一作逕</small>懸斜避石橋斷却尋溪何日干<small about="#mwt243" typeof="mw:Transclusion">一作兵</small>戈盡飄飄媿老妻<small about="#mwt244" typeof="mw:Transclusion">次章領妻　上六山水之景末二傷亂之懷着眼在一媿字　疾風偃林行人怯阻故將迴而意猶迷山氣濕衣曉行也馬饑銜草日晡矣斜行避石登陟崎嶇却步尋溪水邊曲折干戈未盡應前羣盜　江逌詩長林悲素秋　何遜詩風色極天淨　漢天馬歌回復此都　蜀都賦鬱葐蒕而翠微言山色之輕縹　張正見詩馬倦時銜草人疲屢看城　説文棧棚也又闇也閬至成都無棧道只言架木為路耳</small>行色遞隱見<small about="#mwt245" typeof="mw:Transclusion">音現</small>人煙時有無僕夫穿竹語稚子入雲呼轉石驚魑魅抨<small about="#mwt246" typeof="mw:Transclusion">普耕切</small>弓落狖鼯真供一笑樂<small about="#mwt247" typeof="mw:Transclusion">音洛</small>似欲慰窮途<small about="#mwt248" typeof="mw:Transclusion">末章領子　三四申行色句五六申人煙句末作自解之詞着眼在一慰字　林巒迴複故行色遞隱遞見山谷荒凉故人煙乍有乍無僕夫稚子時而前後錯行則高語大呼以防失隊時而相顧並行則轉石抨弓以為戯樂描情繪景真堪入畫轉石足翻石也抨弓手彈弓也　公始而畏既而愧終而復慰者破涕為笑亦付之無可如何耳　莊子孔子見盜跖遇柳下惠於東門曰車馬有行色　江總詩石瀨乍深淺煙崖遞有無　淮南子轉員石於萬丈之壑張衡西京賦轉石成雷　天台賦始經魑魅之途　博物志更嬴能射虚發而下鳥抨弓即虚發也　三都賦狖鼯猓然騰趠飛超洙注狖猿屬鼯鼠也　射雉賦始解顏於一笑</small>别房太尉墓<small about="#mwt249" typeof="mw:Transclusion">顧注<span class="date" title="764年">廣德二年</span>公在閬州將赴成都作　舊書房琯字次律玄宗幸蜀拜為相因陳濤斜之敗肅宗<span class="date" title="758年">乾元元年</span>六月貶為邠州刺史<span class="date" title="760年">上元元年</span>四月改禮部尚書尋出為晉州刺史寶應二年四月拜特進刑部尚書在路遇疾廣德元年八月卒於閬州僧舍年六十七贈太尉洙注新書謂卒於<span class="date" title="763年">寶應二年</span>蓋是年七月改元廣德也</small><br/>
　　<span id="ta_xiang_fu" about="#mwt250" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#ta_xiang_fu" class="mw-selflink-fragment">他鄉復</a></span><small about="#mwt251" typeof="mw:Transclusion">扶又切</small>行役駐馬别孤墳近淚無乾<small about="#mwt252" typeof="mw:Transclusion">音干</small>土低空<small about="#mwt253" typeof="mw:Transclusion">一作空山</small>有斷雲對碁陪謝傅把劍覓徐君惟見林花落鶯啼送客聞<small about="#mwt254" typeof="mw:Transclusion">上四墳前哀悼下四臨别留連　行役將適成都淚霑土濕多哀痛也斷雲孤飛帶愁慘也顧注對棋平昔相與之情把劍死後不忘之誼結聯以聞見二字參錯成韻本謂别時不見有送客之人送客者惟有落花啼鳥耳考琯長子乘自少兩目盲孽子孺復尚幼故去世未久塚間寂寞如此　古樂府他鄉各異縣　詩嗟予子行役　殷謀詩陌頭能駐馬　孔融詩孤墳在西北　曹植表墳土未乾而身名並滅　野曠天低故曰低空朱注低空斷雲即所云哭友白雲長也　朱超詩孤生若斷雲　謝安傳謝玄等破苻堅有檄書至安方對客圍棋了無喜色安薨贈太傅遠注謝傅與姪玄對碁時羊曇在側曰以墅乞汝謝傅死曇不由西州路　説苑吳季礼聘晉過徐心知徐君愛其寶劍及還徐君已殁遂解劍繫其冢樹而去焦氏易林把劍向門　公祭房相文撫墳日落脱劍秋高　隋煬帝詩飄灑林花落　何遜詩欄外鶯啼罷　滑稽傳主人留髡而送客</small><br/>
　　<small about="#mwt255" typeof="mw:Transclusion">酉陽雜俎云邢和璞居嵩潁間房琯問邢終身事邢言降魄之處非館非寺病起於魚餐而休於龜兹板其後房琯舍閬州紫極宮見有治龜兹板者始憶邢之言有頃刺史具魚鱠邀房房始悟邢説之皆驗也</small>將赴成都草堂途中有作先寄嚴鄭公五首<small about="#mwt256" typeof="mw:Transclusion">鶴注此<span class="date" title="764年">廣德二年</span>春自閬州歸成都中途所作　唐書嚴武傳寶應元年自成都召還拜京兆尹明年為二聖山陵橋道使封鄭國公遷黃門侍郎<span class="date" title="764年">廣德二年</span>復節度劍南朱注舊書云武再尹成都節度劍南破吐蕃加撿校吏部尚書封鄭國公與新書不合以此詩題證之新書為是</small><br/>
　　<span id="de_gui_mao_wu_fu_cheng_dou_zhi" about="#mwt257" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#de_gui_mao_wu_fu_cheng_dou_zhi" class="mw-selflink-fragment">得歸茅屋赴成都直</a></span><small about="#mwt258" typeof="mw:Transclusion">一作真</small>為<small about="#mwt259" typeof="mw:Transclusion">去聲</small>文翁再剖符但使閭閻還揖讓敢論<small about="#mwt260" typeof="mw:Transclusion">平聲</small>松竹久荒蕪魚知丙穴由來美酒憶郫<small about="#mwt261" typeof="mw:Transclusion">音皮</small>筒不用酤五馬舊曾<small about="#mwt262" typeof="mw:Transclusion">音層</small>諳小徑幾回書札待潛夫<small about="#mwt263" typeof="mw:Transclusion">首章重赴成都之故八句皆敘事　欲歸草堂者為嚴公再鎮也揖讓承次句松竹承首句五六思成都品物之佳七八思嚴公交情之厚首尾賓主互説　玩未句知嚴入蜀時便有書見招矣　杜臆成都尹本刺史故比之文翁自嚴公去後成都遭亂故有還揖讓語　直為特為也　漢文帝紀初與太守為銅虎符竹使符陸雲贈鄱陽使君詩謁帝東堂剖符南征　史記李斯以閭閻人事　孔子曰揖讓而天下化者禮樂之謂也　松竹舊栽草堂公向有覓綿竹覓松樹子詩戴逵閒遊贊寄心松竹取樂魚鳥　歸去來辭三徑就荒又田園將蕪蜀都賦嘉魚出於丙穴劉淵林曰丙穴在漢中沔陽縣北有魚穴二所益部方物贊丙穴在興州魚出石穴</small><br/>
　　<small about="#mwt264" typeof="mw:Transclusion">中雅州亦有之蜀人甚珍其味黃鶴曰丙穴固在漢中然地志載邛州大邑縣有嘉魚穴萬州梁山縣柏枝山有丙穴方數丈出嘉魚又達州明通縣井峽中穴凡十皆產嘉魚此詩公赴成都作意是指邛州丙穴蓋成都西南至邛州才百五十里耳　成都記成都府西五十里因水標名曰郫縣以竹筒盛美酒號為郫筒華陽風俗錄郫縣有郫筒池池旁有大竹郫人刳其節傾春釀於筒苞以藕絲蔽以蕉葉信宿香達於林外然後斷之以獻俗號郫筒酒一統志相傳山濤治郫用筠管釀酴醿作酒兼旬方開香聞百步今其法不傳　漢制太守駟馬朝臣出使為太守增一馬故為五馬　武昔携酒饌至草堂故云五馬舊曾諳小徑　古詩遺我一書礼後漢王符著書號潛夫論</small><br/>
　　處處清江帶白蘋故園猶得見殘春雪山斥<span about="#mwt265" typeof="mw:Transclusion">候</span>無兵馬錦里逢迎有主人休怪兒童延俗客不教<small about="#mwt266" typeof="mw:Transclusion">音交</small>鵞鴨惱比<small about="#mwt267" typeof="mw:Transclusion">音皮</small>鄰習池未覺風流盡況復<small about="#mwt268" typeof="mw:Transclusion">扶又切</small>荆州賞更新<small about="#mwt269" typeof="mw:Transclusion">次章想春歸景事　上四草堂安居之樂歸美嚴公下四草堂睦俗之情預待嚴公也無兵馬嚴能靖寇有主人公返舊居習池自比草堂荆州借比嚴公次末二聯賓主對舉　每句首字七用仄聲未見變化　虞炎詩方掩故園扉柳惲詩汀洲採白蘋　朱瀚曰是秋嚴武果大破吐蕃拔其城雪山句若操左劵見公之知人料事　賈誼傳斥候望烽燧　趙次公曰景物明煥錯雜如錦故曰錦里　戰國策燕太子逢迎却行　曹植詩主人寂無為晉孫晷為兒童未嘗被呵怒　周禮五家為比又五家為鄰　南史袁粲見江斅歎曰風流不墜正在江郎醉習家池在荆土山簡以征南將軍軍都督荆湘交廣四州故可稱荆州</small><br/>
　　<span id="zhu_han_sha_bi_huan_hua_xi_ju" about="#mwt270" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#zhu_han_sha_bi_huan_hua_xi_ju" class="mw-selflink-fragment">竹寒沙碧浣花溪橘</a></span><small about="#mwt271" typeof="mw:Transclusion">一作菱</small>刺藤梢咫尺迷過客徑須愁出入居人不自解<small about="#mwt272" typeof="mw:Transclusion">胡賈切</small>東西書籤藥裹封蛛網野店山橋送馬蹄肯<small about="#mwt273" typeof="mw:Transclusion">一作豈</small>藉荒庭春草<small about="#mwt274" typeof="mw:Transclusion">一作新月</small>色先<span about="#mwt275" typeof="mw:Transclusion">𢬵</span><small about="#mwt276" typeof="mw:Transclusion">一作判</small>一飲醉如泥<small about="#mwt277" typeof="mw:Transclusion">三章寫故園荒蕪之狀　上四花溪下四草堂竹映水故見沙碧咫尺迷起下二句蛛網久封馬蹄空送堂中闃無人跡矣　張綖注舊庭雖荒而春草方深翻可藉以一醉肯藉二字作問嚴之詞　顧注此想草堂荒凉景象堪與東山詩伊威在室蠨蛸在戶並讀　梁益記溪水出湔江居人多造綵牋故號浣花溪　橘頌曾枝剡棘圓果摶兮　朱瀚曰謝靈運詩來人忘新術去子惑故蹊即過客二句意　逢萌傳萌隱瑯琊勞山詔徵之託以老耄迷路東西不知方面所在　漢外戚傳武發篋中有藥裹二枚　張協詩蜘蛛網四壁　梁簡文帝詩卧石藤為纜山橋樹作梁　張協詩荒庭寂以閒　世説過江諸人每至暇日輒出新亭藉草飲宴　後漢周澤傳一歲三百六十日三百五十九日齋注漢官儀此下云一日不齋醉如泥　蔡云稗官小説南海有蟲無骨名曰泥在水中則活失水則醉如一塊泥然杜臆此曲説也本言人醉後其狀頹倒如爛泥耳</small><br/>
　　<span id="chang_ku_sha_beng_sun_yao_lan_ye" about="#mwt278" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#chang_ku_sha_beng_sun_yao_lan_ye" class="mw-selflink-fragment">常苦沙崩損藥欄也</a></span><small about="#mwt279" typeof="mw:Transclusion">去聲</small>從江檻落風湍新松恨不高<small about="#mwt280" typeof="mw:Transclusion">一作長</small>千尺惡竹應<small about="#mwt281" typeof="mw:Transclusion">平聲</small>須斬萬竿生理祇憑黃閣老衰顏<small about="#mwt282" typeof="mw:Transclusion">一作容</small>欲付<small about="#mwt283" typeof="mw:Transclusion">一作赴</small>紫金丹三年奔走空皮骨信有人間行路難<small about="#mwt284" typeof="mw:Transclusion">四章言故園雖蕪而嚴公可依　上四敘景下四敘情　藥欄江𭬒昔所結構者新松惡竹昔所裁薙者謀生駐顏俱藉嚴公庶從前奔走艱難得以休息耳五六自傷貧老作望嚴之詞嚴蓋雅好服食故着金丹句　邵注三年奔走謂往來梓閬之間　蕭撝詩沙崩聞韵鼓　劉逴曰設江檻以減殺風湍則沙岸不至崩頹矣　吳均詠松詩何當數千尺為君覆明月　史記貨殖傳竹竿萬个　生理二句語涉陳腐　陸機詩生理各萬端　蔡云國史補兩省相呼為閣老武在至德間為給事中時公為左拾遺正聯兩省也　抱朴子金丹燒之愈久變化愈妙令人不老不死參同契色轉更為紫赫然成還丹雲笈七籤合丹法火至七十日藥成五色飛華紫雲亂映名曰紫金其蓋上紫霜名曰神丹古樂府歌行定取金丹作幾服能今華表得千年　南史杜栖以父病旬日之間便皮骨自支　古樂府有行路難</small><br/>
　　<span id="jin_guan" about="#mwt285" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#jin_guan" class="mw-selflink-fragment">錦官</a></span><small about="#mwt286" typeof="mw:Transclusion">一作館</small>城西生事微<small about="#mwt287" typeof="mw:Transclusion">一作錦官生事城西微</small>烏皮几在還思歸昔去為<small about="#mwt288" typeof="mw:Transclusion">去聲</small>憂亂兵入今來已恐鄰人非側身天地更懷古回首風塵甘<small about="#mwt289" typeof="mw:Transclusion">一作且</small>息機共説總戎雲鳥陣不妨遊子芰荷衣<small about="#mwt290" typeof="mw:Transclusion">末章總結敘草堂前後情事　上四憂歸計之艱難下四喜知交之可託　貧無生事則難歸老藉憑几則欲歸亂後人非則歸亦凄凉懷古息機則歸堪避地　生事句承前生理几在句承前衷顏鄰人句承前比鄰息機句承前奔走各有脈絡　杜臆有嚴公將略則逰子可保無恙豫知嚴公必能安蜀矣　高士傳晉宋明不仕杜門註黃老孫登惠烏羔皮裹几謝朓咏烏皮隱几詩蟠木生附枝刻削豈無施曲躬奉微用聊承終宴疲遠注公寄劉峽州詩憑几烏皮綻公蓋素所愛者故思之不置　亂兵指徐知道之叛世説亂兵相剥掠　孔叢子鄰人聞其凶凶也　陳子昂詩懷古正躊蹰　又未息漢陰機按楞嚴經云息機歸寂然魏志詔大將軍親總六戎希曰唐人以節度為總戎李觀邠寧節度享軍記仗鉞總戎　握奇經八陣天地</small><br/>
　　<small about="#mwt291" typeof="mw:Transclusion">風雲為四正飛龍翼虎鳥翔蛇蟠為四奇梁簡文帝七勵迴雲鳥之密陣杜田曰太公六韜以車騎分為鳥雲之陣取雲散而鳥飛變化無窮也　遊子公自謂不妨無礙也　離騷製芰荷以為衣兮集芙蓉以為裳王嗣爽曰五作意俱條暢辭極穏稱都是真情真語詩應如是　今按杜律如秋興八首諸將古蹟諸首雖疊章聯絡而語無重複故其氣骨丰神俊邁不羣若寄嚴公五首意思頗嫌重出蓋赴草堂只是一事寄嚴公只是一人縷縷情緒終覺言之繁絮耳但就其各章鋪敘自有層次首章言嚴公書札次章言荆州賞新三章言荒庭飲醉四章以生理衷顏訴之五章以生事息機告之説得迢遞淺深條理井然而前以剖符起後以總戎結文治武功均望嚴公又實喜溢於詞氣間矣</small><br/>
　　<span id="chun_gui" about="#mwt292" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#chun_gui" class="mw-selflink-fragment">春歸</a></span><small about="#mwt293" typeof="mw:Transclusion">據鶴注此下諸詩皆<span class="date" title="764年">廣德二年</span>季春歸成都時作</small><br/>
　　苔徑臨江竹茅簷覆地花别來頻甲子歸到<small about="#mwt294" typeof="mw:Transclusion">一作倏忽</small>忽<small about="#mwt295" typeof="mw:Transclusion">一作又</small>春華<small about="#mwt296" typeof="mw:Transclusion">胡瓜切</small>倚杖看<small about="#mwt297" typeof="mw:Transclusion">平聲</small>孤石傾壺就淺沙遠鷗浮水靜輕燕受風斜<small about="#mwt298" typeof="mw:Transclusion">此春歸景物　花竹之間春華如故是堂前近景沙石之外鷗燕悠然是溪前遠景下一靜字使遠浮二字有神下一斜字使輕受二字有致每句三字為眼　陶潛詩繿縷茅簷下　甲子用</small><br/>
　　<small about="#mwt299" typeof="mw:Transclusion">左傳絳縣老人語公自寶應元年夏離草堂至此蓋十二甲子矣　蘇武詩努力愛春華　晉春秋謝安所居有石一株常倚杖相對　劉刪詩孤石滄波裏　陶潛詩盃盡壺自傾唐太宗詩傾壺待曙光　何遜詩輕燕受風花</small>世路雖多梗吾生亦有涯此身<small about="#mwt300" typeof="mw:Transclusion">一作且應</small>醒復<small about="#mwt301" typeof="mw:Transclusion">扶又切</small>醉乘興<small about="#mwt302" typeof="mw:Transclusion">去聲</small>即為家<small about="#mwt303" typeof="mw:Transclusion">此歸後感懷　生涯無幾欲聊託醉鄉乘興為家則路梗且付不問此有隨寓而安之意　此章上八句下四句　古樂府世路嶮𡾟　醒復醉翻用楚辭　王子猷乘興而行見世説螢雪叢説老杜詩酷愛下受字如修竹不受暑輕燕受風斜吹面受和風野航恰受兩三人自得之妙不一而足東坡尤愛輕燕受風斜句以為燕迎風低飛乍前乍後却非受字不能形容楊德周曰微風燕子斜正與此句同看詠之不盡味之有餘　黃生曰輕燕句宋人所極稱上句之工秀人未見賞鷗去人遠故久浮不動也</small><br/>
　　<span id="gui_lai" about="#mwt304" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#gui_lai" class="mw-selflink-fragment">歸來</a></span><small about="#mwt305" typeof="mw:Transclusion">杜臆歸來與春歸題有别乃作客失意而歸如馮煖彈鋏歸來之意</small><br/>
　　<span id="ke_li_you_suo_shi" about="#mwt306" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#ke_li_you_suo_shi" class="mw-selflink-fragment">客裏有所適</a></span><small about="#mwt307" typeof="mw:Transclusion">一作過</small>歸來知路難開門野鼠走散帙壁魚乾<small about="#mwt308" typeof="mw:Transclusion">音千</small>洗杓斟<small about="#mwt309" typeof="mw:Transclusion">一作開</small>新醞低頭拭小盤<small about="#mwt310" typeof="mw:Transclusion">一作著小冠</small>憑誰給麴糵細酌老江干<small about="#mwt311" typeof="mw:Transclusion">杜臆此詩首尾照應中間次第初到開門既而散帙既而斟醞既而拭盤此其次第也唯客裏往來苦行路艱難故思耽麴糵以送老江干此其照應也　小盤以盛下酒之物低頭而拭塵垢多須細視也若作小冠於上下不倫矣　有所適指往梓閬　謝朓詩陵澗尋我屋散帙問所知　爾雅蟬白魚注衣書中蟲一名蛃魚　舊注引庾信賦簷直倚而妨㡌又引漢書杜欽杜鄴並字子夏欽為小冠子夏鄴為大冠子夏此認本文為低頭著小冠耳　易林低頭竊視　書若作酒醴爾惟麯糵　庾信答王司空飲酒詩開君一壺酒細酌對春風</small><br/>
　　<span id="cao_tang" about="#mwt312" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#cao_tang" class="mw-selflink-fragment">草堂</a></span><br/>
　　昔我去草堂蠻夷塞<small about="#mwt313" typeof="mw:Transclusion">音色</small>成都今我歸草堂成<small about="#mwt314" typeof="mw:Transclusion">一作此</small>都適無虞<small about="#mwt315" typeof="mw:Transclusion">以成都治亂為草堂去來四句領起全意　盧注知道非蠻夷乃糾集蠻夷為亂耳　詩昔我往矣楊柳依依今我來思雨雪霏霏書蠻夷猾夏　又四方無虞</small>請陳初亂時反覆<small about="#mwt316" typeof="mw:Transclusion">音福</small>乃須臾<small about="#mwt317" typeof="mw:Transclusion">一作斯須</small>大將<small about="#mwt318" typeof="mw:Transclusion">去聲</small>赴朝廷羣小起異圖中宵斬白馬盟㰱氣已麤西取邛南兵北斷<small about="#mwt319" typeof="mw:Transclusion">音短</small>劍閣隅布衣數十人亦擁專城居其勢不兩大始聞蕃漢殊西<small about="#mwt320" typeof="mw:Transclusion">俗作兩誤</small>卒却倒戈賊臣互相誅焉<small about="#mwt321" typeof="mw:Transclusion">於虔切</small>知肘腋禍自及梟獍<small about="#mwt322" typeof="mw:Transclusion">一作鏡</small>徒<small about="#mwt323" typeof="mw:Transclusion">下兩段申明昔去草堂二句　此段言知道作亂勢横而自敗舊注大將赴朝羣小異圖謂嚴武内召知道遂反　西取邛南以連聲勢北斷劍閣以絕援師此賊謀也布衣乃從逆者專城偽為刺史者蕃兵近蜀羌夷漢兵知道軍士西卒即部將李忠厚也　朱注知道統領漢兵又脅誘羌夷共反而賊徒爭長羌兵不附李忠厚因而殺之所謂勢不兩大番將殊情倒戈而相誅也　詩愠于羣小　蘇秦傳會於洹水之上通質刳白馬而盟　穀梁傳齊桓公衣裳之會十一未嘗有㰱血之盟　盧注公上嚴武兩川説云脱南蠻侵掠邛雅子弟不能獨制邛南兵即邛雅子弟也　樂府羅敷行四十專城居左傳物莫能兩大漢書兩大不相事　書前徒倒戈攻於後以北　戰國策趙韓魏滅智伯禍起肘腋　前漢郊祀志梟鳥名食母破鏡獸名食父黃帝欲絕其類使百吏祠皆用之孫萬壽詩牛斗盛妖氛梟獍已成羣</small>義士皆痛憤紀綱亂相踰一國實三公萬人欲為魚唱和<small about="#mwt324" typeof="mw:Transclusion">去聲</small>作威福孰肯<small about="#mwt325" typeof="mw:Transclusion">一作能</small>辯無辜眼前列<small about="#mwt326" typeof="mw:Transclusion">晉作引</small>杻械背後吹笙竽談笑行殺戮濺<small about="#mwt327" typeof="mw:Transclusion">一作流</small>血滿長衢到今用鉞地風雨聞號<small about="#mwt328" typeof="mw:Transclusion">平聲</small>呼鬼<small about="#mwt330" typeof="mw:Transclusion">一作人</small>妾與鬼馬色悲克爾娛國家法令在此又足驚吁<small about="#mwt332" typeof="mw:Transclusion">此段言賊徒乘亂奸殺而殘民　義士當時倡議討亂者三公與李忠厚同輩者借名誅逆殃及平民故曰孰辯無辜濫殺非命含冤者多故曰風雨號呼前亂未寧後患加甚故曰又足驚吁朱注忠厚既殺知道縱兵殘害無辜如往時花敬定之事故又備述其事而驚歎之　前曰賊臣曰梟獍誅以大惡也此曰綱紀曰法令警以大義也　史記太公曰此義士也　詩序紀綱亂矣　左傳一國三公吾誰適從　史項羽紀今人方為刀俎吾為魚肉後漢光武紀決水灌之百萬之衆皆可使為魚　詩唱予和汝書臣無有作威作福梁武帝淨業賦威福自由生殺在口　爾雅杻謂之桎械謂之梏　隋書楊素為將臨敵求人過失而斬之多至百人流血盈前談笑自若　左傳至於用鉞　趙曰已殺其主而奪之故謂之鬼妾□馬如匈奴以亡者之妻為鬼妻也　杜臆色悲兼妾鬼言</small>賤子且奔走三年望東吳弧矢暗江海難為遊五湖不忍竟舍<small about="#mwt333" typeof="mw:Transclusion">上聲</small>此復<small about="#mwt334" typeof="mw:Transclusion">扶又切</small>來薙<small about="#mwt335" typeof="mw:Transclusion">徒計切</small>榛蕪入門四松在步屧<small about="#mwt336" typeof="mw:Transclusion">音燮一作堞</small>萬竹疏舊犬喜我歸低徊入衣<small about="#mwt337" typeof="mw:Transclusion">舊作我</small>裾鄰里喜我歸沽酒攜胡蘆<small about="#mwt338" typeof="mw:Transclusion">一作提榼壺</small>大官喜<small about="#mwt339" typeof="mw:Transclusion">英華作知</small>我來遣騎<small about="#mwt340" typeof="mw:Transclusion">去聲</small>問所　<small about="#mwt341" typeof="mw:Transclusion">作我</small>須城郭喜<small about="#mwt342" typeof="mw:Transclusion">英華作知</small>我來賓客隘<small about="#mwt343" typeof="mw:Transclusion">一作溢</small>村墟<small about="#mwt344" typeof="mw:Transclusion">此一段申上今歸草堂二句　上八言不能東遊仍還西蜀下八言久别乍歸一時共喜　公去成都往來梓閬間凡三年　易弧矢之利　史記正義五湖者菱湖游湖莫湖貢湖胥湖皆太湖東岸五彎虞翻曰太湖東通松江南通霅溪西通荆溪北通滆溪東南通韭溪凡五道别謂之五湖　記吾舍此何適矣　薙除草也　宋書袁粲為丹陽尹常步屧白楊郊野間　杜臆四松公所鍾愛者故後有特咏四松詩公去草堂有託之看守者故舊犬無恙　世説陸士衡初入洛詣劉道真劉性嗜酒禮畢初無他言惟問東吳有長柄壺盧卿得種來否朱注胡盧以貯酒胡古與壺通庾信詩壺盧一酒樽　大官謂嚴武左傳大官大邑　城郭指居人言　魏志蔡邕才學顯著常車騎填巷賓客盈坐　朱注劉後村詩話子美草堂大官喜我來四韻其體蓋用木蘭詩爺娘聞我來出郭相扶將阿姊聞妹來當戶理紅粧小弟聞姊來磨刀霍霍向猪羊</small>天下尚未寧健兒勝腐儒飄颻<small about="#mwt345" typeof="mw:Transclusion">一作飄飄</small>風塵際何地置<small about="#mwt346" typeof="mw:Transclusion">一作致</small>老夫於時見<small about="#mwt347" typeof="mw:Transclusion">英華作是</small>疣贅骨髓幸未枯飲啄愧殘生食薇不敢餘<small about="#mwt348" typeof="mw:Transclusion">此既歸之後慨嘆身世也　世亂未休託身無地得草堂以養餘年此外更無他望矣　杜臆贅疣承腐儒言士既無用於世則一飲一啄巳愧此殘生而薇蕨有餘矣　此章四句起八句結中三段各十六句　黥布傳治天下安用腐儒為　疣瘤也莊子駢拇疣贅又彼以生為附贅懸疣　仲長統昌言熬天下之脂膏斷生人之骨髓　何承天詩飲啄雖勤苦古詩食蕨不願餘</small><br/>
　　<span id="si_song" about="#mwt349" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#si_song" class="mw-selflink-fragment">四松</a></span><small about="#mwt350" typeof="mw:Transclusion">鶴注此廣德二年復歸成都作</small><br/>
　　四松初移時大抵三尺强别來忽三歲<small about="#mwt351" typeof="mw:Transclusion">一作載</small>離立如人長會看<small about="#mwt352" typeof="mw:Transclusion">平聲</small>根不拔莫計枝凋傷幽色幸<small about="#mwt353" typeof="mw:Transclusion">一作會</small>秀發疏柯亦<small about="#mwt354" typeof="mw:Transclusion">一作已</small>昂藏<small about="#mwt355" typeof="mw:Transclusion">此見舊松無恙喜之也　記離坐離立注兩相麗之謂離　曹冏六代論深根固蒂不拔之道　李德林詩鎖門皆秀發孔稚圭祭張長史文昂藏風領</small>所插小藩籬本亦有隄防終然掁<small about="#mwt356" typeof="mw:Transclusion">直庚切</small>撥<small about="#mwt357" typeof="mw:Transclusion">比末切</small>損得吝<small about="#mwt358" typeof="mw:Transclusion">一作愧</small>千葉黃敢為故林主黎庶猶未康避賊今始歸春草滿空堂<small about="#mwt359" typeof="mw:Transclusion">此見藩破堂蕪傷之也　籬間植樹自籬䋥觸損故樹亦怯於黃落當此黎民未安豈私戀故園乎特以昔避亂而今復歸耳賈誼過秦論曾無藩籬之艱　漢刑法志隄防陵遲謝惠連祭古塜文以物掁撥之注南人以觸撥為掁蕭愨詩渠開千葉影庾信詩葉黃凄序變　陸機詩徘徊守故林　漢元帝詔黎庶康寧　長門賦悵獨託</small><br/>
　　<small about="#mwt360" typeof="mw:Transclusion">於空堂</small>覽物嘆衰謝及兹慰凄凉清風為<small about="#mwt361" typeof="mw:Transclusion">去聲</small>我起灑面若微霜足為<small about="#mwt362" typeof="mw:Transclusion">一作以</small>送老資<small about="#mwt363" typeof="mw:Transclusion">一作姿</small>聊待<small about="#mwt364" typeof="mw:Transclusion">一作將</small>偃蓋張<small about="#mwt365" typeof="mw:Transclusion">此撫松寄興亦有喜意　嘆衰謝乃自慨慰凄凉乃自寬送老資將藉此以游息也　淮南子覽物之博　世説劉尹云此想長松下當有清風耳　陸機詩秋風夕灑面　阮籍詩素風發微霜　玉策記千歲松如偃蓋抱朴子天陵偃蓋之松大谷倒生之柏皆與天齊其長與地等其久也</small>我生無根蒂<small about="#mwt366" typeof="mw:Transclusion">一作帶</small>配爾<small about="#mwt367" typeof="mw:Transclusion">一作</small>亦茫茫有情且賦詩事迹可兩<small about="#mwt368" typeof="mw:Transclusion">一作兩可</small>忘勿矜千載<small about="#mwt369" typeof="mw:Transclusion">上聲</small>後慘澹蟠穹蒼<small about="#mwt370" typeof="mw:Transclusion">{{{1}}}</small><br/>
　　<small about="#mwt371" typeof="mw:Transclusion">譚元春曰前云會看根不拔莫計枝凋傷後云我生無根柢配爾亦茫茫映帶處有無限深情中云敢為故林主黎庶猶未康此等蘊藉定是杜公獨步補注此章第三段亦當八句分截喜而兼悲也末四句以咏松收題</small><br/>
　　<span id="ti_tao_shu" about="#mwt372" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#ti_tao_shu" class="mw-selflink-fragment">題桃樹</a></span><small about="#mwt373" typeof="mw:Transclusion">張性演義此作於<span class="date" title="764年">廣德二年</span>再至草堂之時　公自春末歸來花期巳過故舒花待之來歲末云車書一家是時北寇平蜀亂息而吐蕃退矣朱注不解此意謂追憶未亂以前故園桃柳者失考</small><br/>
　　小徑升堂舊不斜五株桃樹亦從<small about="#mwt374" typeof="mw:Transclusion">一作重</small>遮高秋總饋<small about="#mwt375" typeof="mw:Transclusion">一作餧</small>貧人實來歲還舒滿眼花簾戶每宜通乳燕兒童莫信打慈鴉寡妻羣盜非今日天下車書已<small about="#mwt376" typeof="mw:Transclusion">一作正</small>一家<small about="#mwt377" typeof="mw:Transclusion">桃在草堂故堂樹並提舊不斜堂無恙亦從遮樹益高也樹間花實堂前鴉燕就現前景物寫出一番仁民愛物之意未從草堂中想見亂而復治之象有多少慶幸在燕生子鴉哺母故皆護惜之莫信莫任其傷殘非今日今無離亂也　庾信賦入欹斜之小徑　鮑照樂府中庭五株桃一株先作花　梁簡文帝詩高秋度函谷漢明帝詔賦與貧人　韓詩外傳夫春樹桃李秋得食其實也王筠詩穠華春發彩結實下成蹊　古詩風簷入雙燕　鮑照詩乳燕逐草蟲　古樂府有莫打鴉拾遺記俗謂烏白臆者為慈烏異苑東陽顏烏至孝故慈烏來萃　丁壯喪亡寡妻因羣盜所致漢章帝詔老母寡妻設虛祭飲泣淚　梁武帝詔疆場多阻車書未一　前漢叔孫通傳天下為一家</small><br/>
　　<small about="#mwt378" typeof="mw:Transclusion">黃生曰此詩思深意遠憂樂無方寓民胞物與之懷於吟花看鳥之際其材力雖不可强而能其性情固可感而發不得其性情而膚求之字句宜杜詩之難讀也　杜詩有文不接而意接者半寫題中景半寫題外意如白帝城詩雲出門四句本咏雨中景象歸馬逸四句却寫亂後情事此詩上六賦草堂景物下二則慨歎世事斷中有續讀者固當善會</small><br/>
　　<span id="shui_kan" about="#mwt379" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#shui_kan" class="mw-selflink-fragment">水檻</a></span><small about="#mwt380" typeof="mw:Transclusion">鶴注此當是<span class="date" title="764年">廣德二年</span>初回草堂時作</small><br/>
　　蒼江多風飆雲雨晝夜飛茅軒駕巨浪焉<small about="#mwt381" typeof="mw:Transclusion">於虔切</small>得不低垂遊子久在外門戶無人持高岸尚為<small about="#mwt382" typeof="mw:Transclusion">一作如</small>谷何傷浮柱欹<small about="#mwt383" typeof="mw:Transclusion">此言草堂既壞水檻亦欹　駕浪軒臨江上也低垂風雨飄零也浮柱即指水檻　庾信枯樹賦或低垂於霜露　古樂府健婦持門戶亦勝一丈夫　詩高岸為谷深谷為陵　何傷何妨也　西京賦跱遊極於浮柱　三輔名梁為極作遊梁置浮柱上</small>扶顛有勸誡恐貽識者嗤既殊大厦傾可以一木支臨川視萬里何必欄檻為人生感故物慷慨有餘悲<small about="#mwt385" typeof="mw:Transclusion">此言欲修此檻不忘舊物也　視修檻若扶顛人或笑以為迂但一木可支此事亦易為力耳臨川得以遠眺則此檻亦可不修然故物堪憐何忍坐視其剥落乎　此章上下各八句扶顛見論語　抱朴子時遊觀於勸戒　文中子大厦之傾非一木所支　韓詩外傳孔子出遊少原之野</small><br/>
　　<small about="#mwt386" typeof="mw:Transclusion">有婦人哭甚哀問之婦人曰向刈薪亡吾蓍簪是以哀非傷亡簪不忘故也</small><br/>
　　<span id="po_chuan" about="#mwt387" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#po_chuan" class="mw-selflink-fragment">破船</a></span><small about="#mwt388" typeof="mw:Transclusion">鶴注此是<span class="date" title="764年">廣德二年</span>再歸成都作</small><br/>
　　平生江海心宿昔具扁舟豈惟清溪上日傍<small about="#mwt389" typeof="mw:Transclusion">去聲</small>柴門遊<small about="#mwt390" typeof="mw:Transclusion">備舟將以遠行此憶往時　趙注公念在江海豈泛清溪傍柴門而遊乎　杜臆江湖與魏闕對是心在高隱者江海與丘園對是心在遠遊者隱逸傳放情江海</small>蒼皇<small about="#mwt391" typeof="mw:Transclusion">一作惶</small>避亂兵緬邈懷<small about="#mwt392" typeof="mw:Transclusion">他本作緬懷邈邈音莫</small>舊丘鄰人亦已非野竹獨修修船舷不重<small about="#mwt393" typeof="mw:Transclusion">平聲</small>扣埋没已經秋仰看西飛翼下愧東逝流<small about="#mwt394" typeof="mw:Transclusion">舟破不能東遊此記初歸亂兵指徐知道舊丘指草堂　顧注南鄰則朱山人北鄰則王明府又斛斯校書亦草堂南鄰時斛斯融巳</small><br/>
　　<small about="#mwt395" typeof="mw:Transclusion">殁此鄰人非之一証也　船巳沉没故不復扣舷看西翼身猶滯蜀愧東流不能出峽　緬邈遠貌謝靈運詩緬邈區中緣　鮑照詩復得還舊丘　晉書夏統以足扣船而歌吳曲江賦詠采菱以扣舷　舷船唇也　王圴詩請寄西飛翼繁欽詩流泉東逝</small>　故者或可掘新者亦易<small about="#mwt396" typeof="mw:Transclusion">音異</small>求所悲數<small about="#mwt397" typeof="mw:Transclusion">音朔</small>奔竄白屋難久留<small about="#mwt398" typeof="mw:Transclusion">末言船破不修之故　掘故求新言船非難辦特以奔走之下屋無定居何暇營舟乎　此章中間八句首尾各四句船去頭尾者江南謂之掘頭船幽明錄陽羨小吏吳龕乘掘頭船過溪　漢書注白屋謂庶人以白茅覆屋者</small><br/>
　　<small about="#mwt399" typeof="mw:Transclusion">王嗣奭曰新添水檻畫乘小艇公詩也公初以此二者為草堂樂事避亂而歸二物俱壊矣水檻可惜則引高岸為谷以解之扁舟可惜則引鄰人亦非以解之識見比前較進一等矣</small><br/>
　　<span id="feng_ji_gao_chang_shi" about="#mwt400" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#feng_ji_gao_chang_shi" class="mw-selflink-fragment">奉寄高常侍</a></span><small about="#mwt401" typeof="mw:Transclusion">一云寄高三十五大夫　鶴曰舊史代宗即位吐蕃陷京畿適練兵臨吐蕃以牽制之師出無功而松維等州為賊兵所陷以嚴武代還據此則適為成都尹在<span class="date" title="762年">寶應元年</span>夏武歸朝之後而適代還乃在<span class="date" title="764年">廣德二年</span>三月也史又曰適代還用為刑部侍郎轉散騎常侍<span class="date" title="765年">永泰元年</span>正月卒後漢書百官志門下省左散騎常侍二人掌規諷過失侍從顧問</small><br/>
　　<span id="wen_shang_xiang_feng_nian_po_duo_fei_teng_wu_na" about="#mwt402" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#wen_shang_xiang_feng_nian_po_duo_fei_teng_wu_na" class="mw-selflink-fragment">汶上相逢年頗多飛騰無那</a></span><small about="#mwt403" typeof="mw:Transclusion">乃箇切一作奈</small>故人何總戎楚蜀應<small about="#mwt404" typeof="mw:Transclusion">平聲</small>全未方駕<small about="#mwt405" typeof="mw:Transclusion">一云價</small>曹劉不啻過<small about="#mwt406" typeof="mw:Transclusion">平聲</small>今日朝廷須汲黯中原將<small about="#mwt407" typeof="mw:Transclusion">去聲</small>帥憶廉頗天涯春色催遲暮别淚遥添錦水波<small about="#mwt408" typeof="mw:Transclusion">此為高適入朝寄詩以贈之也上四稱常侍才略是從前事下四惜常侍還京是目前事三四言才兼文武五六言望重朝野　汶上相逢蓋開元間相遇於齊魯也總戎楚蜀淮南西川兩為節度也方駕曹劉子建公幹可與匹休也負氣敢言故朝須汲黯舊將召還故人憶廉頗别淚遥添闕於面送也　無那無如適者應全未未盡其長不啻過遠過古人天涯遲暮遥應汶上年多　漢書汶水出泰山郡萊蕪縣原山入泲汶上在齊南魯北　楚辭吾令鳳凰飛騰兮　顧炎武曰六朝人多書奈為那三國志注文欽與郭淮書曰所向全勝要那後無繼何宋書劉敬宣傳牢之曰平元之後令我那驃騎何唐人詩多以無奈為無那　薛道衡詩朝端去總戎　絕交論道文麗藻方駕曹王鍾嶸詩評曹劉殆文章之聖　秦誓不啻若是其口出　漢書汲黯傳黯好直諌守節死義　孔臧格虎賦帥將士於中原史記廉頗傳趙王思復得廉頗王使使者視廉頗　楚辭恐美人之遲暮　潘徽詩離情欲寄烏别淚不因猿</small><br/>
　　<small about="#mwt409" typeof="mw:Transclusion">王嗣奭曰高杜交契最久故贈詩不作諛詞總戎句不諱其短方駕句獨稱其長下文但云中原相憶則西蜀之喪師失地亦見於言外矣</small><br/>
　　<span id="zeng_wang_er_shi_si_shi_yu_qi_si_shi_yun" about="#mwt410" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#zeng_wang_er_shi_si_shi_yu_qi_si_shi_yun" class="mw-selflink-fragment">贈王二十四侍御契四十韻</a></span><small about="#mwt411" typeof="mw:Transclusion">鶴注此是<span class="date" title="764年">廣德二年</span>春歸成都時作　按朱注因元次山序文有王契姓名遂以王契為京兆人奉使來蜀今玩詩詞公去蜀時與王相别及歸蜀時又與王相遇黃鶴以王契為蜀人者得之元結所云者當另是一人　遠注王侍御當是罷官而居於蜀者故詩有客即掛冠至幸各對松筠等句</small><br/>
　　往往雖相見飄飄愧此身不關輕紱冕但<small about="#mwt412" typeof="mw:Transclusion">一作俱</small>是避風塵一别星橋夜三移斗柄春敗亡非赤壁奔走為<small about="#mwt413" typeof="mw:Transclusion">去聲</small>黃巾<small about="#mwt414" typeof="mw:Transclusion">此敘前後聚散之故　言昔見侍御以避亂而來後别侍御以避亂而去　公棄華州司功非輕冕紱實避兵戈耳自寶應元年至此已三年時徐知道為部下所殺與赤壁戰敗者不同公奔走流離如避黃巾之亂也　漢書吳王傳往往而有董仲舒策王道往往而絕也　崔駰詩飄飄神舉逞所欲　淮南子飾紱冕之服漢書秦李冰造七星橋上應七星光武謂吳漢曰安軍宜在七星橋張正見詩星橋轉夜流　公羊傳注斗</small><br/>
　　<small about="#mwt415" typeof="mw:Transclusion">指東曰春隋煬帝詩更移斗柄轉　荆州記蒲圻縣沿江一百里南岸名赤壁昔周瑜破曹操處方輿勝覽赤壁在蒲圻縣西百二十里北岸鳥林與赤壁相對　後漢鉅鹿人張角所部有三十六萬皆着黃巾同日反叛</small>子<small about="#mwt416" typeof="mw:Transclusion">一作爾</small>去何瀟灑余藏異隱淪書成無過雁衣故有懸鶉恐懼行裝數<small about="#mwt417" typeof="mw:Transclusion">音朔</small>伶俜卧疾<small about="#mwt418" typeof="mw:Transclusion">一云病</small>頻曉鶯工迸淚秋月解<small about="#mwt419" typeof="mw:Transclusion">胡買切</small>傷神<small about="#mwt420" typeof="mw:Transclusion">此自敘别後之事　子去謂侍御往京余藏謂避亂他適書成句承子去衣故句承余藏行裝數往來梓閬卧病頻舊有肺病此時曉鶯聒耳巧於動淚秋月凄凉知我傷心工字解字乃句眼北山移文瀟灑出塵之想世説謝車騎見王文叔曰瀟灑相遇　陸厥詩雁過南無書　世説衣不經新何由而故　荀子子夏家貧衣若懸鶉朱注説文鶉䳺屬其羽斑而散貧士衣象之　恐懼行裝數干戈之地非避馬則拏舟也　伶俜失所之貌古猛虎行伶俜到他鄉謝靈運詩卧疾豐暇裕　駱賓王詩迸淚下雙流韋黯詩别後倍傷神　陳師道曰蘇公居潁春夜對月王夫人曰春月可喜秋月使人愁耳公遂作詞曰不似秋光只與離人照斷腸老杜云秋月解傷神語簡而益工</small>會面嗟黧黑含悽話苦辛接輿還入楚王粲不歸秦錦里殘丹竈花溪得釣綸消<small about="#mwt421" typeof="mw:Transclusion">一作宵</small>中祇自惜晚起索<small about="#mwt422" typeof="mw:Transclusion">色窄切</small>誰親<small about="#mwt423" typeof="mw:Transclusion">此自敘初歸之事會面見成都人也入楚喻回蜀歸秦憶長安丹竈釣綸舊時遺物自惜誰親起下侍御　後漢書范丹别王奐曰今子遠適千里會面無期　屈原傳面色黧黑　古詩坎軻長苦辛　列仙傳接輿名陸通楚人也　謝靈運詩序王粲家本秦川貴公子孫遭亂流寓詩曰整裝辭秦川秣馬赴楚壤南越志長沙郡瀏陽縣東有王喬山山有合丹竈别賦守丹竈而不顧周弘正詩丹竈起殘煙　詩其釣維何維絲伊緡注緡綸也　後漢李通傳素有消疾素問多食數溲曰消中即消渇也絕交書卧喜晚起　索求也</small>伏柱聞周史乘槎有<small about="#mwt424" typeof="mw:Transclusion">一作似</small>漢臣鵷<small about="#mwt425" typeof="mw:Transclusion">舊作鴛</small>鴻不易<small about="#mwt426" typeof="mw:Transclusion">音異</small>狎龍虎未宜馴客則<small about="#mwt427" typeof="mw:Transclusion">一作即</small>挂冠至交非傾蓋新由來意氣合直取性情真<small about="#mwt428" typeof="mw:Transclusion">此侍御還蜀而重敘交情　拄史乘槎王曾出使鴛鴻二句言其不合於時挂冠至承上二非傾蓋起下二意合情真言故交忘形也　王康琚詩老𣆀伏柱史　乘槎見十七卷　鴛小鴻大兩物不倫當作鵷鴻莊子鵷雛發於南海飛於北海此與鴻飛冥冥舉翅摩天者正相類若鴛鴦人得取而狎之矣東坡詩聞道鵷鴻滿臺閣網羅應不到沙鷗乃用杜鵷鴻也　趙至與從兄書龍睇大野虎嘯六合猛氣紛紜雄心四據　五君詠龍性誰能馴　後漢逢萌傳王莽居攝萌解冠挂東都門而去　鄒陽傳白頭如新傾蓋如故注傾蓋言交蓋駐車也　司馬遷報任安書意氣殷勤莊子性情不離</small>　浪迹同生死無心恥賤貧偶然存蔗芋幸各對松筠麤飯依他日窮愁怪此辰女長裁褐<small about="#mwt429" typeof="mw:Transclusion">一作</small>穏男大卷書匀<small about="#mwt430" typeof="mw:Transclusion">此王過革堂而面述已懷　浪迹以來生死直可同觀則貧賤更非所恥矣蔗芋留客同看松筠雖粗飯亦何傷乎但窮愁難釋者以男女未成婚嫁耳　杜臆此段曲折敘懷具見性情之真而客不見嫌又見意氣之合矣　戴逵栖林賦浪迹潁湄棲景箕岑　何遜詩坎𡒄猶賤貧　蜀都賦瓜疇芋區甘蔗辛薑　王融詩松筠俱以貞　顧炎武曰張融傳與從叔永書云世業清貧民生多待榛栗棗脩女贄既長束帛禽鳥男禮已大</small>漰<small about="#mwt431" typeof="mw:Transclusion">朱云當作塴逋鄧切山谷音蒲懵切</small>口江如練蠶崕雪似銀名園當翠巘野棹没青蘋屢喜王侯宅時邀<small about="#mwt432" typeof="mw:Transclusion">一作逢</small>江海人追隨不覺晚款曲動彌旬但使芝蘭秀何須<small about="#mwt433" typeof="mw:Transclusion">一作煩</small>棟宇鄰山陽無俗物鄭驛正留賓<small about="#mwt434" typeof="mw:Transclusion">此公過導江而侍御留飲　提塴口792蠶崕王蓋導江人也遊園鼓棹宅内邀賓其窮日經旬真契若芝蘭矣何必比屋為鄰乎杜　臆山陽鄭驛謂其不濫交而又愛客水　經注李冰於都安縣堰江作江堋堋有左右口謂之湔堋江入郫江檢江以行舟　寰宇記導江縣有都安堰蜀人謂堰為堋　謝朓詩澄江靜如練　寰宇記蠶崕在導江縣西北四十七里　世説顧辟疆有名園　左峴曰堋口水急不可通舟野棹乃泊於小溪者　風賦風起於青蘋之末　王侯多第宅本出古詩此句王侯却指王姓言猶李云李侯程云程侯不然侍御不得擬王侯也　江海人公自謂謝靈運詩本是江海人　曹丕詩冠佩相追隨　任昉詩勞君款曲問冒此殷勤酬　何遜詩彌旬苦凌亂　家語與善人居如入芝蘭之室　陶潛詩歡心孔洽棟宇惟鄰　向秀與嵇康為竹林之遊作思舊賦云濟黃河以泛舟兮經山陽之舊居　俗物見九卷　漢書鄭當時字莊常置驛馬於長安諸郊請謝賓客夜以繼日</small>出入並鞍馬光輝參<small about="#mwt435" typeof="mw:Transclusion">一作忝</small>席珍重<small about="#mwt436" typeof="mw:Transclusion">平聲</small>遊先主廟要歷少<small about="#mwt437" typeof="mw:Transclusion">去聲</small>城闉石鏡通幽魄琴臺隱絳脣送終惟糞土結愛獨荆榛置酒高林下觀碁積水濱區區甘累<small about="#mwt438" typeof="mw:Transclusion">上聲</small>趼<small about="#mwt439" typeof="mw:Transclusion">古典切</small>稍稍息勞筋<small about="#mwt440" typeof="mw:Transclusion">此同返成都與侍御覽勝　並馬同行參席同飲也　杜臆灌縣去成都止六十里故歸而重遊先主廟在城南少城闉乃西門從西郭而入則石鏡琴臺皆古迹也鏡埋糞土臺長荆榛見死者不復生行樂當及時矣碁酒相隨必侍御所攜者甘累趼公自謂息勞筋指侍御　鮑照詩鞍馬光照地　儒行儒有席上之珍　少城即張儀城李膺記在大城之西故曰少城　説文闉城内重門也陸系詩别念限城闉　揚雄蜀都賦眺朱顏離絳脣蕪城賦蕙心紈質玉貌絳脣漢明帝詔百姓送終之制　王昭君辭昔為匣中玉今為糞土英　王筠詩結愛久相離　潘岳詩荆棘成榛鮑照詩長霧匝高林　莊子百舍重趼又任昉牋累繭救宋　孟子勞其筋骨</small>網聚粘圓鯽絲繁煮細蓴長<small about="#mwt441" typeof="mw:Transclusion">一云慨</small>歌敲柳癭<small about="#mwt442" typeof="mw:Transclusion">于郢切</small>小睡凭<small about="#mwt443" typeof="mw:Transclusion">音並</small>藤輪農月須知課田家敢忘<small about="#mwt444" typeof="mw:Transclusion">去聲</small>勤浮生難去<small about="#mwt445" typeof="mw:Transclusion">上聲</small>食良會惜清晨<small about="#mwt446" typeof="mw:Transclusion">此言再飲草堂惜農務方迫不能久留耳　杜臆草堂臨江傍溪江有圓鯽溪有細蓴柳癭藤輪堂中之器時當農月思為謀食計公以力耕自任矣　朱注本草鯽魚合蓴作羹食良又陸雲曰千里蓴羹　申涵光曰長歌敲柳癭借用擊唾壺事語新　朱注癭頸瘤也柳癭可為樽洙曰柳癭木之節目如疣曹植詩我有柳癭瓢蔡氏以藤輪為車輪鮑照詩花蔓引藤輪今按王洙曰藤輪蒲團也以藤為之此説為正若車輪豈可憑倚以睡乎　後漢秦彭傳每於農月親度頃田　前漢楊惲傳田家作苦　去食見論語　秦嘉詩清晨當引邁</small>列國兵戈暗今王德教淳要聞除䝟<small about="#mwt447" typeof="mw:Transclusion">烏黠切</small>貐<small about="#mwt448" typeof="mw:Transclusion">亦主切</small>休作畫麒麟洗眼看<small about="#mwt449" typeof="mw:Transclusion">平聲</small>輕薄虚懷任屈伸莫令<small about="#mwt450" typeof="mw:Transclusion">平聲</small>膠漆地萬古重雷陳<small about="#mwt451" typeof="mw:Transclusion">此有感身世而以古道交情望諸侍御也　除䝟貐勉其立功休畫麟戒其尸位看輕薄深慨世情任屈伸安於窮達有侍御交誼則雷陳不得專美於前矣　此章八句者七段十二句者兩段　董仲舒策任德教而不任刑　朱注䝟貐山海經作窫窳蛇身人面爾雅䝟貐類貙虎牙食人迅走淮南子堯之時䝟貐為民害　朝野僉載楊炯每目朝官為麒麟楦言如弄假麒麟刻畫頭角修飾皮毛覆之驢上巡場而走及脱毛皮還是驢耳舊注引圖形麟閣事與此無涉隋煬帝詩宿霧洗開明媚眼　張華詩末世多輕薄易屈伸相感而利生焉　古詩以膠投漆中誰能别離此　後漢陳重與雷義同為舉辟更相推讓鄉里為之語曰膠漆自為堅不如雷與陳</small><br/>
　　<small about="#mwt452" typeof="mw:Transclusion">張溍曰排律似此卷舒收放一一如意具有仙氣按此詩八十句有八句一斷者有十二句一斷者大抵語意皆自四句推之而四句之中上下二句又自相呼應此杜詩五排及五古章法也諸家强分段落割裂未妥</small><br/>
　　<span id="deng_lou" about="#mwt453" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#deng_lou" class="mw-selflink-fragment">登樓</a></span><small about="#mwt454" typeof="mw:Transclusion">鶴注當是<span class="date" title="764年">廣德二年</span>春初歸成都之作吐蕃去冬陷京師郭子儀復京師乘輿反正故曰朝廷終不改王洙謂崔旰起兵西山者非　王粲有登樓賦</small><br/>
　　<span id="hua_jin_gao_lou_shang_ke_xin_wan_fang_duo_nan" about="#mwt455" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#hua_jin_gao_lou_shang_ke_xin_wan_fang_duo_nan" class="mw-selflink-fragment">花近高樓傷客心萬方多難</a></span><small about="#mwt456" typeof="mw:Transclusion">去聲</small>此登臨錦江春色來<small about="#mwt457" typeof="mw:Transclusion">一作水流</small>天地玉壘浮雲變古今北極朝廷終不改西山寇盜莫相侵可憐後主還祠廟日暮聊為梁父<small about="#mwt458" typeof="mw:Transclusion">甫同</small>吟<small about="#mwt459" typeof="mw:Transclusion">上四登樓所見之景賦而興也下四登樓所感之懷賦而比也　以天地春來起朝廷不改以古今雲變起寇盜相侵所謂興也時郭子儀初復京師而吐蕃又新陷三州故有北極西山句所謂賦也代宗任用程元振魚朝恩猶後主之信黃皓故借祠託諷所謂比也梁父吟思得諸葛以濟世耳　傷心之故由於多難而多難之事於後半發明之其辭微婉而其意深切矣　古詩西北有高樓　陸機詩春芳傷客心　書嗟爾萬方有衆　詩王事多難劉孝綽詩況在登臨地　錦江别見　梁簡文帝詩春色映空來　杜臆玉壘山在灌縣西唐貞觀間設關</small><br/>
　　<small about="#mwt460" typeof="mw:Transclusion">於其下乃吐蕃往來之衝　盧思道蜀國絃雲浮玉壘夕日暎錦城朝　楚辭憐浮雲之相徉　左思詩荒塗横古今　爾雅北極謂之北辰　遠注終不改所謂廟貌依然鐘簴無恙也　顧注<span class="date" title="763年">廣德元年</span>十月吐蕃陷京師立廣武郡王承宏為帝郭子儀收京乘輿反正是年十二月吐蕃又陷松維保三州高適不能救西山近於維州　吳曾漫錄蜀先主廟在成都錦官門外西挾即武侯祠東挾即後主祠蔣堂帥蜀以禪不能保有土宇始去之所謂後主還祠廟者書所見以志慨也　朱瀚曰蜀志亮躬耕隴畝好為梁父吟本傳不載吟詞樂府所載言二桃殺三士其義殊鄙何取而好吟之且躬耕南陽而其辭則云步出齊城門遙望蕩陰里於事不合又云力排南山文絕地紀語氣浮誕豈武侯所屑道嘗考樂府解曾子耕太山之下天雨雪旬日不得歸思其父母而作梁父歌本琴操也武侯早孤力耕為梁甫吟意實本此又陸機沈約皆有作一則云豐水零露一則云秋色寒光歎時暮而失志正與雨雪思歸有合益徵三士之説為不經矣今按舊注以梁父吟為欲去朝中讒佞黃生謂即指登樓所詠之作此另一説也</small><br/>
　　<small about="#mwt461" typeof="mw:Transclusion">王嗣奭曰首聮寫登臨所見意極憤懣而詞猶未露此詩家急來緩受之法錦江玉壘二句俯視弘闊氣籠宇宙人競賞之而佳不在是止作過脈語耳北極朝廷如錦江春色萬古常新而西山寇盜如玉壘浮雲倏起倏滅結語忽入後主深思多難之故無從發洩而借後主以洩之又及梁甫吟傷當國無諸葛也而自傷不用亦在其中不然登樓對花何反作傷心之歎哉　朱瀚曰俯視江流仰觀山色矯首而北矯首而西切登樓情事又矯首以望荒祠因念及卧龍一段忠勤有功於後主傷今無是人以致三朝鼎沸寇盜頻仍遂傍徨徙倚至於日暮猶為梁父吟而不忍下樓其自負亦可見矣　申涵光曰北極西山二語可抵一篇王命論</small><br/>
　　<small about="#mwt462" typeof="mw:Transclusion">葉夢得石林詩話七言難於氣象雄沛句中有力而紆徐不失言外之意自老杜錦江春色來天地玉壘浮雲變古今與五更鼓角聲悲壯三峽星河影動搖等句之後常恨無復繼者韓退之筆力最為傑出然每苦意與語俱盡賀裴晉公破蔡州回詩將軍舊壓三司貴相國新兼五等崇非不壯也然意亦盡於此矣不若劉禹錫賀晉公留守東都云天子旌旗分一半八方風雨會中州語遠而體大也</small><br/>
　　<span id="ji_qiong" about="#mwt463" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#ji_qiong" class="mw-selflink-fragment">寄邛</a></span><small about="#mwt464" typeof="mw:Transclusion">音窮</small>州崔錄事<small about="#mwt465" typeof="mw:Transclusion">鶴注此當是<span class="date" title="764年">廣德二年</span>歸草堂時作　邵注邛州即今四川嘉定府邛縣</small><br/>
　　邛州崔錄事聞在果園坊久待無消息終朝有底忙應<small about="#mwt466" typeof="mw:Transclusion">平聲</small>愁江樹遠怯見野亭荒浩蕩風塵<small about="#mwt467" typeof="mw:Transclusion">一作煙</small>際誰知酒熟香<small about="#mwt468" typeof="mw:Transclusion">杜臆崔與公必素狎故憾其不至而半謔半嘲如此應愁怯見俱用倒跌語末句譏其奔走風塵而不知酒熟之香誠俗物也　果園坊在成都　江樹野亭即草堂　謝朓詩江樹雲中看　謝惠連詩飲餞野亭館</small>王錄事許修草堂貲不到聊小詰<small about="#mwt469" typeof="mw:Transclusion">梁氏編在<span class="date" title="764年">廣德二年</span></small><br/>
　　<span id="wei" about="#mwt470" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#wei" class="mw-selflink-fragment">為</a></span><small about="#mwt471" typeof="mw:Transclusion">去聲</small>瞋<small about="#mwt472" typeof="mw:Transclusion">舊作嗔</small>王錄事不寄草堂貲昨屬<small about="#mwt473" typeof="mw:Transclusion">子六切</small>愁春雨能忘欲漏時<small about="#mwt474" typeof="mw:Transclusion">此以短章代手札嗔錄事乃戱詞下二句作詰詞謂既愁我雨豈遂忘我漏乎　方氏通雅嗔音田盛氣也五經文字云振旅嗔嗔至唐句如此今俗則為嗔嫌字矣按少陵用嗔字多作瞋怒之瞋如慎莫近前丞相瞋亦然瞋音稱人切　屬適也</small><br/>
　　<span id="gui_yan" about="#mwt475" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#gui_yan" class="mw-selflink-fragment">歸雁</a></span><small about="#mwt476" typeof="mw:Transclusion">此自梓州還成都時作</small><br/>
　　<span id="dong_lai_qian_li_ke_luan_ding" about="#mwt477" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#dong_lai_qian_li_ke_luan_ding" class="mw-selflink-fragment">東來千里客亂定</a></span><small about="#mwt478" typeof="mw:Transclusion">一作走</small>幾年歸腸斷江城雁高高正<small about="#mwt479" typeof="mw:Transclusion">一作向</small>北飛<small about="#mwt480" typeof="mw:Transclusion">此是託物以寓意東來客赴成都幾年歸念長安見江雁北飛故鄉思彌切耳　謝靈運詩高高入雲霓</small><br/>
　　<span id="jue_ju_er_shou" about="#mwt481" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#jue_ju_er_shou" class="mw-selflink-fragment">絕句二首</a></span><small about="#mwt482" typeof="mw:Transclusion">鶴注當是<span class="date" title="764年">廣德二年</span>成都作</small><br/>
　　遲日江山麗春風花草香泥融飛燕子沙煖睡鴛鴦<small about="#mwt483" typeof="mw:Transclusion">此章言春景可樂　摹寫春景極其工秀而出語渾成妙入化工矣　麗字香字眼在句底融字煖字眼在句腰楊慎謂絕句者一句一絕起於四時詠春水滿四澤夏雲多奇峰秋月揚明輝冬嶺秀孤松是也今按此詩一章而四時皆備又吳筠詩云山際見來煙竹中窺落日鳥向簷上飛雲從窗裏出是一時而四景皆列杜詩遲日江山麗春風花草香四句似之王半山詩日淨山如染風暄草欲薰梅殘數點雪麥漲一溪雲又從此詩脱胎耳　羅大經鶴林玉露云杜詩遲日江山麗四句或謂此與兒童之屬對何異余曰不上二句見兩間無非生意下二句見萬物莫不適情於此而涵泳之體認之豈不足以感發吾心之真樂乎大抵古人好詩在人如何看在人把做如何用如水流心不競雲在意俱遲又野色更無山隔斷天光直與水相通樂意相關禽對語生香不斷樹交花等句只把做景物看亦可把做道理看其中亦儘有可玩索處大抵看詩要胸次玲瓏活潑　此詩皆對語似律詩中幅何以見起承轉闔曰江山麗而花草生香從氣化説向物情此即一起一承也下從花草説到飛禽便是轉折處而鴛燕却與江山相應此又是收闔法也范元實詩眼曾細辯之</small><br/>
　　江碧鳥逾白山青花欲燃今春看<small about="#mwt484" typeof="mw:Transclusion">平聲</small>又過何日是歸年<small about="#mwt485" typeof="mw:Transclusion">次章言春過可憂　周句注江山花鳥著眼易過身在他鄉歸去無期所觸皆成愁思矣　前首全屬詠景此則對景言情前是截五律中四此是截五律下四　謝朓詩黃鳥度青枝不如杜句江碧鳥逾白尤為醒豁何遜詩天暮遠山青　梁元帝詩林間花欲然庾信詩山花焰欲燃　陸機詩我行無歸年</small><br/>
　　<small about="#mwt486" typeof="mw:Transclusion">五言絕句始於漢魏樂府六朝漸繁而唐人尤盛大約散起散結者一氣流注自成首尾此正法也若四句皆對似律詩中聮則不見首尾呼應之妙必如王勃贈李十四詩亂竹開三徑飛花滿四隣從來揚子宅别有尚玄人岑參登鸛雀樓詩白日依山盡黃河入海流欲窮千里目更上一層樓錢起江行詩兵火有餘燼貧村纔數家無人爭曉渡殘月下寒沙令狐楚從軍詩朔風千里驚漢月五更明縱有還家夢猶聞出塞聲巳上數詩皆語對而意流四句自成起訖真佳作也若少陵武侯廟詩遺廟丹青落空山草木長猶聞辭後主不復卧南陽其氣象雄偉詞旨剴切則又高出諸公矣莫謂遲日一首但似學堂對句也至於對起散結者如盧僎南樓望詩去國三巴遠登樓萬里春傷心江上客不是故鄉人李白獨坐敬亭山詩衆鳥高飛盡孤雲獨去閒相看兩不厭只有敬亭山柳宗元江雪詩千山鳥飛絕萬徑人蹤滅孤舟簑笠翁獨釣寒江雪又有散起對結者如駱賓王易水送别詩此地别燕丹壯士髮衝冠昔時人巳没今日水猶寒宋之問别杜審言詩卧病人事絕嗟君萬里行河橋不相送江樹遠含情孟浩然宿建德江詩移舟泊煙渚日暮客愁新野曠天低樹江清月照人杜詩如江碧鳥逾白山青花欲然今春看又過何日是歸年此即雙起單結體也如江上亦秋色火雲終不移巫山猶錦樹南國且黃鸝此即單起雙結體也又有四句似對非對而特見高古者如裴迪孟城坳詩結廬古城下時登古城上古城非疇昔今人自來往太上隱者答人詩偶來松樹下高枕石頭眠山中無曆日寒盡不知年則又脱盡蹊徑矣杜詩如萬國尚戎馬故園今若何昔歸相識少早已戰場多此散對渾成之作也</small><br/>
　　<span id="ji_si_ma_shan_ren_shi_er_yun" about="#mwt487" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#ji_si_ma_shan_ren_shi_er_yun" class="mw-selflink-fragment">寄司馬山人十二韻</a></span><small about="#mwt488" typeof="mw:Transclusion">鶴注此當是廣德二年歸成都時作</small><br/>
　　關内昔分袂天邊今轉蓬驅馳不可説談笑偶然同<small about="#mwt489" typeof="mw:Transclusion">首敘聚散交情　關内指長安天邊指成都　謝惠連詩分袂澄湖陰　曹植詩轉蓬離本根　七發驅馳當世古詩談笑未及竟</small>道術曾<small about="#mwt490" typeof="mw:Transclusion">音層</small>留意先生早擊蒙家家迎薊子處處識壺公長嘯峨嵋北潛行玉壘東有時騎猛虎虚室使仙童<small about="#mwt491" typeof="mw:Transclusion">此敘山人行迹　上四憶在京時下四記在蜀時　留意公自謂擊蒙欲受教也薊子二句比山人道高騎虎二句稱山人法大　史記日者傳觀大夫類有道術者述異記荀環好道術潛棲却粒　易蒙卦上爻擊蒙　薊子訓註見一卷及十二卷　後漢方術傳費長房為市吏有賣藥老翁懸一壺□肆市罷輒跳入壺中長房異之因往再拜同入此壺　江賦峨嵋為泉陽之掲玉壘作東别之標曾曰峨嵋山在嘉州玉壘山在茂州　洞冥記東方朔出遇蒼虎息於道旁朔便騎虎而還打捶過痛虎嚙之脚傷列仙傳葛仙公能乘虎使鬼　莊子虚室生白　雲笈七籤守元丹十八年詣上清宮受書佩符役使玉童玉女各十八人　蘇彦詩仙童唱清道</small>髮少何勞白顏衰肯要紅望雲悲轗軻畢景<small about="#mwt492" typeof="mw:Transclusion">音影</small>羨冲融喪<small about="#mwt493" typeof="mw:Transclusion">去聲</small>亂形仍役凄凉信不通懸旌要路口倚劍短亭中<small about="#mwt494" typeof="mw:Transclusion">此自敘情事　上四衰老之歎下四飄流之感　望雲霄則悲已淪落當暮景則羨彼冲和　杜修可曰懸旌倚劍屯戍之兵尚在也此承喪亂言　陶潛詩望雲慚飛鳥　鮑照詩畢景逐前儔南史殷臻幼有名行每造袁粲褚彦回之席輒清言畢景海賦冲融滉漾　歸去來辭既自以身為形役　史記蘇秦傳心搖搖如懸旌而無所終薄漢陳湯傳懸旌萬里之外　宋玉大言長劍倚天外　六帖十里一長亭五里一短亭</small>永作殊方客殘生一老翁相哀骨可換亦遣馭清風<small about="#mwt495" typeof="mw:Transclusion">此望山人指授也　上文賓主分列此處主賓合收章法秩然　此章首尾各四句中二段各八句漢武内傳一年易氣二年易血三年易精四年易脈五年易髓六年易骨七年易筋八年易髮九年易形</small><br/>
　　<small about="#mwt496" typeof="mw:Transclusion">莊子列子御風而行泠然善也</small><br/>
　　<span id="huang_he_er_shou" about="#mwt497" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#huang_he_er_shou" class="mw-selflink-fragment">黃河二首</a></span><small about="#mwt498" typeof="mw:Transclusion">鮑欽止曰此為吐蕃入寇而作舊注謂祿山河北事非也黃鶴依此編在<span class="date" title="764年">廣德二年</span></small><br/>
　　黃河北岸海西軍椎鼓鳴鐘天下聞鐵馬長鳴不知<small about="#mwt499" typeof="mw:Transclusion">一作如</small>數胡人高鼻動成羣<small about="#mwt500" typeof="mw:Transclusion">此嘆當時戍兵甚衆不能制吐蕃之横行　鐵馬指胡騎　朱注河水經自于闐疏勒而東逕金城允吾縣北酈道元云王莽之西海也莽納西零之獻以為西海郡治此城闞駰曰縣西有卑禾羌海世謂之青海唐時其城陷於吐蕃故此云海西軍或引史<span class="date" title="762年">寶應元年</span>回紇可汗屯河北雍王率僚屬往見之以證此詩不知回紇地直朔方不得云海西軍也鮑欽止注指吐蕃入寇仍以此説為正　晉中興書冉閔殺石鑒及諸番於時高鼻多鬚者無不濫死　李陵報蘇武書吟嘯成羣聽之不覺淚下</small>黃河南<small about="#mwt501" typeof="mw:Transclusion">一作北一作西</small>岸是吾<small about="#mwt502" typeof="mw:Transclusion">一作故</small>蜀欲須供給家無粟願驅衆庶戴君王混一車書棄金玉<small about="#mwt503" typeof="mw:Transclusion">此歎蜀人迫於軍餉故願太平以紓民困　指塞外之黃河故云南岸是唐運道之黃河在於中州杜詩博議唐運道俱仰黃河獨蜀僻在西南河漕不通西山三城糧運屢絕故有供給無粟之歎此亦為吐蕃入寇而作　趙注棄金玉言母奢侈如傳言不寶金玉之義</small><br/>
　　<span id="yang_qi" about="#mwt504" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#yang_qi" class="mw-selflink-fragment">揚旗</a></span><small about="#mwt505" typeof="mw:Transclusion">原注二年夏六月成都尹嚴公置酒公堂觀騎士試新旗幟　鶴注當是<span class="date" title="764年">廣德二年</span>夏在幕府中作吐蕃陷松維保三州在去年十二月　後漢陳蕃傳揚旗曜武</small><br/>
　　<span id="jiang_feng" about="#mwt506" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#jiang_feng" class="mw-selflink-fragment">江風</a></span><small about="#mwt507" typeof="mw:Transclusion">一作風雨</small>颯長夏府中有餘清我公會賓客肅肅有異聲初筵閲軍裝羅列照廣庭庭空六<small about="#mwt508" typeof="mw:Transclusion">一作四</small>馬入駊<small about="#mwt509" typeof="mw:Transclusion">布可切</small>騀<small about="#mwt510" typeof="mw:Transclusion">五可切</small>揚旗<small about="#mwt511" typeof="mw:Transclusion">一作旆</small>旌<small about="#mwt512" typeof="mw:Transclusion">首敘嚴公會客觀旗　異聲謂治軍有名　沈佺期詩坐看長夏晚陶潛傳肅肅其風　詩賓之初筵　古詩羅列自成行　何敬祖詩廣庭發暉素　書凜乎若朽索之馭六</small><br/>
　　<small about="#mwt513" typeof="mw:Transclusion">馬節度使何以有六馬前冬狩行云使君五馬一馬驄亦是一證按毛詩良馬六之則大夫亦可言六馬矣韓非子夫獵者託車輿之安用六馬之足　説文駊騀馬搖頭也甘泉賦崇此陵之駊騀兮</small>迴迴偃飛蓋熠熠迸流星來衝<small about="#mwt514" typeof="mw:Transclusion">一作<span typeof="mw:File"><span><img alt="SKchar2" resource="./File:SKQSfont2.pdf" src="images/c69_SKQSfont2.pdf_page385_20px_SKQSfont2.pdf.jpg" decoding="async" data-file-type="office" class="mw-file-element" style="width:20; height:20; " data-title="SKQSfont2.pdf-page385-20px-SKQSfont2.pdf.jpg"/></span></span></small>風飆急去擘山嶽傾材歸俯身盡妙取略地平虹蜺就掌握舒卷隨人輕<small about="#mwt515" typeof="mw:Transclusion">此備寫揚旗之狀吳論其迴轉處如飛蓋偃仰其飄忽處如流星迸落其乍來也如風馳之急其倏倒也如山勢之傾言其奇妙則馬上俯身而旗尾略地言其輕捷如虹蜺在握而舒卷隨人　劉楨詩迴迴日昏亂　曹植詩飛蓋相追隨張華詩熠熠宵流　羽獵賦曳彗星之飛旗石苞書旌旗流星　曹植詩俯身散馬蹄　漢書無戰而畧地傳玄西都賦奏新聲理秘舞飆迴風轉流采　記總干而山立　羽獵賦虹蜺為繯注繯旗上繫也　掌握</small><br/>
　　<small about="#mwt516" typeof="mw:Transclusion">見下章　江總陳宣帝哀策文曳蛇旗之舒卷</small>三州陷犬戎但見西嶺青公來練猛士欲奪天邊城此堂不易<small about="#mwt517" typeof="mw:Transclusion">音異</small>升庸蜀日已寧吾徒且加餐休適蠻與荆<small about="#mwt518" typeof="mw:Transclusion">末望嚴公恢境安民　鶴曰練士奪城謂欲攻吐蕃是年九月武果敗之　此堂不易升言任大責重也庸蜀日寧則克勝此任矣　此章三段各八句　柳芳唐曆<span class="date" title="763年">廣德元年</span>運糧絕吐蕃陷松維保三州　周語穆王將征犬戎　大風歌安得猛士兮守四方　相如琴歌何悟今夕兮升斯堂　牧誓及庸蜀羌髳十道志夔州古庸國又公孫述傳王岑殺王莽庸部牧以應宗成　王莽改益州為庸部　古詩上言加餐飯　王粲七哀詩復棄中國去遠身適荆蠻</small><br/>
　　<span id="jue_ju_liu_shou" about="#mwt519" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#jue_ju_liu_shou" class="mw-selflink-fragment">絕句六首</a></span><small about="#mwt520" typeof="mw:Transclusion">鶴注此當是<span class="date" title="764年">廣德二年</span>復歸草堂時作</small><br/>
　　日出籬東水雲生舍北泥竹高鳴翡翠沙僻舞鵾<small about="#mwt521" typeof="mw:Transclusion">一作鷤</small>雞<small about="#mwt522" typeof="mw:Transclusion">首章積雨初晴之景　惟積雨故日照水雲映泥惟初晴故翡翠鳴鵾雞舞　日出雲生微讀　爾雅翼鵾雞似鶴黃白色長頸赤喙公孫乘月賦昆雞舞於蘭渚</small><br/>
　　藹藹花蕊亂飛飛蜂蝶多幽棲身懶動客至欲如何<small about="#mwt523" typeof="mw:Transclusion">次章幽居自適之情　花蕊蜂蝶乘春而動閒中玩物故客至懶迎　杜臆身懶如此客將何求於我乎蓋閱盡世情而有息交之意矣</small><br/>
　　鑿井交椶葉開渠斷竹根扁舟輕裊纜小徑曲通村<small about="#mwt524" typeof="mw:Transclusion">三章見井渠而起詠　井在椶下故葉交加渠在竹旁故根斷截此屬内景下二則外景也　杜臆有井有渠革堂所需畧具蓋為久居計矣　吳若本注交椶作井綆也趙曰蜀有鹽井雨露之水落其中則壊新鑿井時即交椶葉以覆之按二説皆非汲綆用椶毛不用椶葉此井在村中於鹽井無涉　莊子鑿井而飲</small><br/>
　　急雨捎溪足斜暉轉樹腰隔巢黃鳥並翻藻白魚跳<small about="#mwt525" typeof="mw:Transclusion">四章倏雨倏晴之景　捎溪足雨勢掠過也轉樹腰日影横穿也鳥並承樹魚跳承溪　詩交交黃鳥　古史白魚入舟</small><br/>
　　<span id="she_xia_sun_chuan_bi_ting_zhong_teng_ci" about="#mwt526" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#she_xia_sun_chuan_bi_ting_zhong_teng_ci" class="mw-selflink-fragment">舍下筍穿壁庭中藤刺</a></span><small about="#mwt527" typeof="mw:Transclusion">七亦切一作到</small>簷地晴絲冉冉江白草纖纖<small about="#mwt528" typeof="mw:Transclusion">五章草堂春日之景　筍穿壁籐刺簷此近景絲冉冉草纖纖此遠景　杜臆此詩具見幽致</small>江動月移石溪虚雲傍<small about="#mwt529" typeof="mw:Transclusion">去聲</small>花鳥棲知故道帆過宿誰家<small about="#mwt530" typeof="mw:Transclusion">六章江溪春夜之景　江動月翻恍如移石而去溪虛雲度隱然傍花而迷寫景俱在空際鳥歸溪畔帆迅江流二句分承而意則有感見客帆之不如棲鳥也</small><br/>
　　<small about="#mwt531" typeof="mw:Transclusion">王嗣奭曰公奔竄既久初歸草堂凡目之所見景之所觸情之所感皆掇拾成詩猶之浸興也</small>絕句四首<small about="#mwt532" typeof="mw:Transclusion">此依朱本與前詩連編舊在<span class="date" title="765年">永泰元年</span>者非是年四月嚴武方卒公行出蜀矣</small><br/>
　　<span id="tang_xi_zhang_sun_bie_kai_men_qian_bei_xing" about="#mwt533" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#tang_xi_zhang_sun_bie_kai_men_qian_bei_xing" class="mw-selflink-fragment">堂西長筍别開門塹北行</a></span><small about="#mwt534" typeof="mw:Transclusion">音杭</small>椒却背<small about="#mwt535" typeof="mw:Transclusion">音佩</small>村梅熟許同朱老喫松高擬對阮生論<small about="#mwt536" typeof="mw:Transclusion">平聲　首章咏園中夏景　别開門恐踏笋也却背村為塹隔也朱老阮生俱成都人　黃希曰朱老當是南隣朱山人阮生豈指阮隱居耶阮居秦州故云擬對　行椒椒之成行者懷舊賦列列行椒</small><br/>
　　<span id="yu_zuo_yu_liang_yun_fu" about="#mwt537" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#yu_zuo_yu_liang_yun_fu" class="mw-selflink-fragment">欲作魚梁雲覆</a></span><small about="#mwt538" typeof="mw:Transclusion">一作復</small>湍因驚四月雨聲寒青溪先<small about="#mwt539" typeof="mw:Transclusion">去聲</small>有蛟龍窟竹石如山不敢安<small about="#mwt540" typeof="mw:Transclusion">次章為魚梁而賦也　趙曰作魚梁須劈竹沉石横截中流以為聚魚之區因溪有蛟龍時興雲雨公故不敢冒險以取利　漢武帝瓠子歌隤林竹兮楗石菑宣房塞兮萬福來</small><br/>
　　<span id="liang_ge_huang_li_ming_cui_liu_yi_xing" about="#mwt541" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#liang_ge_huang_li_ming_cui_liu_yi_xing" class="mw-selflink-fragment">兩箇黃鸝鳴翠柳一行</a></span><small about="#mwt542" typeof="mw:Transclusion">音杭</small>白鷺上<small about="#mwt543" typeof="mw:Transclusion">上聲</small>青天窗含西嶺千秋雪門泊東吳萬里船<small about="#mwt544" typeof="mw:Transclusion">三章咏溪前諸景　此皆指現前所見而近遠兼舉　范成大吳船錄蜀人入吳者皆從合江亭登舟其西則萬里橋杜詩門泊東吳萬里船此橋正為吳人設</small>藥條藥<small about="#mwt545" typeof="mw:Transclusion">一作菜</small>甲潤青青色過棕亭入草亭苗滿空山慚取譽根居隙地怯成形<small about="#mwt546" typeof="mw:Transclusion">四章為藥圃而賦也　種藥在兩亭之間故青色疊映彼苗長荒山者不能遍識其名此隙地所栽者又恐日淺未及成形耳　杜臆公常多病所至必種藥故有種藥扶衰病之句有條有甲見種藥多品　吳論成形如人參成人形茯苓成禽獸形之類</small><br/>
　　<small about="#mwt547" typeof="mw:Transclusion">楊慎曰絕句四句皆對少陵兩箇黃鸝鳴翠柳是也然不相連屬即是律中四句耳唐絕萬首如韋蘇州踏閣攀林恨不同楚雲滄海思無窮數家砧杵秋山下一郡荆榛寒雨中又劉長卿寂寂孤鶯啼杏園寥寥一犬吠桃源落花芳草無尋處萬壑千峰獨閉門二首絕妙蓋字句雖對而意則一貫也其餘如李嶠送司馬承禎還山云蓬閣桃源兩地分人間海上不相聞一朝琴裏悲黃鶴何日山頭望白雲又柳中庸征人怨云歲歲金河復玉關朝朝馬策與刀鐶三春白雪歸青塜萬里黃河繞黑山又周朴邊塞曲云一隊風來一隊沙有人行處没人家黃河九曲冰先合紫塞三春不見花斯亦其次也　升菴所引此一體也唐人諸法畢備皆當參考以取衆家之長凡絕句散起散結者乃截律詩首尾如李白春夜洛城聞笛云誰家玉笛暗飛聲散入春風花滿城此夜曲中聞折柳何人不起故園情張繼楓橋夜泊云月落烏啼霜滿天江楓漁火對愁眠姑蘇城外寒山寺夜半鐘聲到客船是也有對起對結者乃截律詩中四句如張仲素漢苑行云回雁高飛太液池新花低發上林枝年光到處皆堪賞春色人間總未知王烈塞上曲云紅顏歲歲老金微砂磧年年卧鐵衣白草城中春不入黃花戍上雁長飛有似對非對者如張祐胡渭州云亭亭孤月照行舟寂寂長江萬里流鄉國不知何處是雲山漫漫使人愁張敬忠邊詞云五原春色舊來遲二月垂楊未掛絲即今河畔冰開日正是長安花發時是也有散起對結者乃截律詩上四句如李白上皇西巡歌云誰道君王行路難六龍西幸萬人歡地轉錦江成渭水天迴玉壘作長安李華春行寄興云宜陽城下草萋萋澗水東流復向西芳草無人花自落春山一路鳥空啼有對起散結者乃截律詩下四句如李白東魯門泛舟云日落沙明天倒開波搖石動水縈迴輊舟泛月尋溪轉疑是山陰雪後來雍陶韋處士郊居云滿庭詩景飄紅葉繞砌琴聲滴暗泉門外晚晴秋色老萬條寒玉一溪煙是也有全首聲律謹嚴不爽一字者如白居易竹枝詞云瞿塘峽口冷煙低白帝城頭月向西唱到竹枝聲咽處寒猿晴鳥一時啼賈島渡桑乾云客舍并州巳十霜歸心日夜憶咸陽無端更渡桑乾水却望并州是故鄉有平仄不諧而近於七古者如李白山中問答云問余何意棲碧山笑而不答心自間桃花流水沓然去别有天地非人間韋應物滁州西澗云獨憐幽草澗邊生上有黃鸝深樹鳴春潮帶雨晚來急野渡無人舟自横有平仄未諧而并拈仄韻者如君山父老閒吟云湘中老人讀黃老手援紫藟坐碧草春至不知湖水深日暮忘却巴陵道李洞繡嶺宮云春草萋萋春水綠野棠開盡飄香玉繡嶺宮前鶴髮翁猶唱開元太平曲有首句不拈韻脚而以仄對平者如王維九日憶兄弟云獨在異鄉為異客每逢佳節倍思親遙知兄弟登高處遍插茱萸少一人戲題盤石云可憐盤石臨泉水復有垂楊拂酒杯若道春風不解意何因吹送落花來</small><br/>
　　<span id="ji_li_shi_si_yuan_wai_bu_shi_er_yun" about="#mwt548" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#ji_li_shi_si_yuan_wai_bu_shi_er_yun" class="mw-selflink-fragment">寄李十四員外布十二韻</a></span><small about="#mwt549" typeof="mw:Transclusion">原注新除司議郎兼萬州别駕雖尚伏枕巳聞理裝　黃鶴編在<span class="date" title="764年">廣德二年</span>成都詩内以後段小徑摘蔬證之良是　杜臆員外必布之原官　唐書萬州南浦郡屬山南東道</small><br/>
　　名參漢望苑職述景題輿巫峽將之郡荆門好附書遠行無自苦内熱比<small about="#mwt550" typeof="mw:Transclusion">毘至切</small>何如正是炎天闊那堪野館疏黃牛平駕浪畫鷁上<small about="#mwt551" typeof="mw:Transclusion">上聲</small>凌虚試待盤渦歇方期解纜初<small about="#mwt552" typeof="mw:Transclusion">此從李敘起戒其母觸暑冒險而行　望苑切司議題輿切别駕李經巫峽與荆門接壤矣内熱李方伏枕野館李寓之所駕浪凌虛言水勢可畏故囑其從容而解纜　漢書戾太子冠武帝為立博望苑使通賓客唐制司議郎東宮官屬故用之　謝承後漢書周景為豫州刺史辟陳蕃為别駕不就景題别駕輿曰陳仲舉座也不更辟蕃惶恐起視職　職述謂能傚古人之職莊子我其内熱與　郭璞詩高浪駕蓬萊　江淹詩解纜候前侶</small>悶能過<small about="#mwt553" typeof="mw:Transclusion">平聲</small>小徑自<small about="#mwt554" typeof="mw:Transclusion">一作日</small>為<small about="#mwt555" typeof="mw:Transclusion">去聲</small>摘嘉蔬渚柳元幽僻村花不掃除宿陰繁素柰過雨亂紅蕖寂寂夏先晚泠泠風有餘江清心可瑩<small about="#mwt556" typeof="mw:Transclusion">去聲</small>竹冷髮堪<small about="#mwt557" typeof="mw:Transclusion">一作宜</small>梳直作移巾几秋帆發敝廬<small about="#mwt558" typeof="mw:Transclusion">此邀李過廬欲俟秋凉水落而後之官也　花柳蕖柰皆園中品物晚際迎風瑩心梳髮可蘇内熱之病矣移巾几攜裝而來秋帆發解纜而行　此章兩段各十二句　陶潛詩願言酌春酒摘我園中蔬　左思賦朱櫻春熟素柰夏成　梁簡文帝詩紅蕖間青瑣　列子云禦風而行泠然善也左思詩聊可瑩心神　左傳張趯謂太叔曰自子之歸也小人掃除先人敝廬</small><br/>
　　<small about="#mwt559" typeof="mw:Transclusion">黃鶴謂是成都所作考公詩小徑升堂舊不斜又詩自鋤新菜甲小摘為情親皆屬草堂内事若江陵以復日在舟中安得有花柳素柰紅蕖冷竹諸佳勝乎朱氏從草堂本編入大曆四年之夏蓋疑荆門在萬州之下公在成都無由至此附書又以畫鷁上凌虚謂是泝流而上以至萬州今按巫峽漸近荆門故公欲附書到荆其云駕浪凌虛不過形容水漲船高非謂逆流而上也還依舊編為是</small><br/>
　　<span id="jun_zhong_zui_ge_ji_shen_ba_liu_sou" about="#mwt560" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#jun_zhong_zui_ge_ji_shen_ba_liu_sou" class="mw-selflink-fragment">軍中醉歌寄沈八劉叟</a></span><small about="#mwt561" typeof="mw:Transclusion">單復編在<span class="date" title="764年">廣德二年</span>之夏時在嚴武幕中也　顧注文苑英華載暢當作黃伯愚編為少陵詩黃山谷在蜀道見古石刻有唐人詩以老杜酒渴愛清江為韻</small><br/>
　　<span id="jiu_ke_ai_jiang_qing_yu_han" about="#mwt562" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#jiu_ke_ai_jiang_qing_yu_han" class="mw-selflink-fragment">酒渴愛江清餘酣</a></span><small about="#mwt563" typeof="mw:Transclusion">一作甘</small>漱晚汀軟沙欹坐穏冷石醉眠醒野膳隨行帳華音發從<small about="#mwt564" typeof="mw:Transclusion">去聲</small>伶數盃君不見都<small about="#mwt565" typeof="mw:Transclusion">一作醉</small>已遣沉冥<small about="#mwt566" typeof="mw:Transclusion">此詩不樂居幕府而作也上四言草堂醉後有倘徉自得之興下四言軍中陪宴非豪飲暢意之時沈劉蓋草堂同飲者故寄詩以見意　杜臆以此章為倒敘從既醉已後溯軍中初飲之事但飲只數杯何至酒渴而漱坐眠方醒乎首尾不相合矣又盧注座中不見兩君故數杯便覺沉冥此説亦非軍中設宴原非幽人同席何必以不見為悵耶此須依杜臆作十字句言數杯之後君不見我沉冥乎　世説劉伶病酒渴甚　庾信詩野膳唯藜藿　華音謂奏中華之音見與巴渝之調不同　庾信詩數盃還已醉　揚子法言蜀莊沉冥李軌注沉冥猶玄寂泯然無迹之貌世説王右軍曰古之沉冥何以過此</small><br/>
　　<span id="dan_qing_yin" about="#mwt567" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#dan_qing_yin" class="mw-selflink-fragment">丹青引</a></span><small about="#mwt568" typeof="mw:Transclusion">贈曹將軍霸　黃鶴編在<span class="date" title="764年">廣德二年</span>成都詩内　吳都賦丹青圖其像</small><br/>
　　將軍魏武之子孫於今為庶為清門英雄割據雖<small about="#mwt569" typeof="mw:Transclusion">一作皆</small>已矣文采風流今<small about="#mwt570" typeof="mw:Transclusion">一作猶</small>尚存學書初學衛夫人但恨無<small about="#mwt571" typeof="mw:Transclusion">晉作未</small>過王右軍丹青不知老將至富貴於我如浮雲<small about="#mwt572" typeof="mw:Transclusion">首敘曹霸家世及書畫能事　英雄割據謂魏武霸業文采風流似孟德父子　杜臆其舍書而工畫同能不如獨勝也　丹青二句言其用力精而志不分　魏志太祖武皇帝沛國譙人姓曹名操漢曹參之後　左傳三后之姓於今為庶　明皇末年霸得罪削籍為庶人　人物志獸之特者為雄草之秀者為英　漢書序傳割據山河保此懷民　申涵光曰公於昭烈武侯皆極推尊此於魏武只以割據已矣一語輕述便見正閏低昂司馬遷報任少卿書文采不彰於後世　後漢樊英傳世之所謂名士者其風流可知矣　書史會要王曠導從弟與衛世為中表故得蔡邕書法於衛夫人授子羲之晉書王羲之字逸少起家秘書郎後為右軍將軍書斷篆籀八分隸書章草飛白行書草書通謂之八體惟王右軍兼工　江淹詩富貴如浮雲　公詩用當暑去食老將至如浮雲此善用經語者</small>開元之中<small about="#mwt573" typeof="mw:Transclusion">一作年</small>常引見承恩數<small about="#mwt574" typeof="mw:Transclusion">色角切</small>上<small about="#mwt575" typeof="mw:Transclusion">上聲</small>南薰殿凌煙功臣少顏色將軍下<small about="#mwt576" typeof="mw:Transclusion">去聲</small>筆開生面良相頭上進賢冠猛將<small about="#mwt577" typeof="mw:Transclusion">去聲</small>腰間大羽箭褒公鄂公毛髮動英姿颯爽<small about="#mwt578" typeof="mw:Transclusion">一作颯颯</small>猶<small about="#mwt579" typeof="mw:Transclusion">樊作猶一作來</small>酣戰<small about="#mwt580" typeof="mw:Transclusion">此記其善於寫真　少顏色舊跡將滅開生面新像重摹也　黃注於功臣但言褒鄂舉二公以見其餘想畫此尤生動耳　漢書王商傳引見白虎殿　徐陵詩承恩預下席　南薰殿取古歌南風之薰兮長安志南内興慶宮内正殿曰興慶殿前有瀛洲門内有南薰殿北有龍池　唐書<span class="date" title="643年">貞觀十七年</span>二月圖功臣於凌煙閣兩京記太極宮中有凌煙閣在凝陰殿南功臣閣在凌煙閣南五代會要凌煙閣在西内三清殿側畫像皆北向閣有隔隔内北面寫功高宰輔南面寫功高侯王隔外次第圖畫功臣題贊　漢書賈捐之傳君房下筆語言妙天下　左傳狄人歸先軫之屍而面如生南史王琳傳回腸疾首切猶生之面　通鑑魏文侯謂李克曰家貧思賢妻國亂思良相　後漢輿服志進賢冠古緇布冠也文儒者之服唐書百官朝服皆進賢冠舊書武德中制有爵弁遠遊進賢武弁獬豸諸冠　李陵書猛將如雲謀臣如雨　酉陽雜俎太宗好用四羽大笴長箭嘗一抉射洞門闔　舊書凌煙功臣李靖等二十四人開府儀同三司鄂國公尉遲敬德第七故輔國大將軍揚州都督褒國忠壯公段志元第十　淮南子疾風拔木而不能拔毛髮　後漢馬援傳論英姿茂績委而不用　韓非子楚師酣戰之時</small>先帝御<small about="#mwt581" typeof="mw:Transclusion">一作天</small>馬玉花驄畫工如山貌<small about="#mwt582" typeof="mw:Transclusion">莫角切後同</small>不同是日牽來赤墀下迥<small about="#mwt583" typeof="mw:Transclusion">郭作迥一作敻</small>立閶闔生長風詔謂將軍拂絹素意匠慘澹經營中須臾九重<small about="#mwt585" typeof="mw:Transclusion">平聲</small>真龍出一洗萬古凡馬空<small about="#mwt586" typeof="mw:Transclusion">此記其畫馬神駿　生長風御馬飛動真龍出畫馬工肖也杜臆迥立生風巳奪天馬之神而慘澹經營又撰出良工心苦　詩如山如河　楊慎曰莊子人貌而天史記郭解贊人貌榮名沈約詩如嬌如怨貌不同　劉孝標運命篇時在赤墀之下　淮南子排閶闔文選注紫微宮門名曰閶闔　陸機詩長風萬里舉　文賦意司契而為匠　歷代畫品畫有六法五曰經營位置古樂府不知理何事淺立經營中　淮南子須臾之間俛人之頸　楚辭君之門以九重注天子有九門謂關門遠郊門近郊門城門皋門雉門應門庫門路門也　王充論衡楚葉公好龍牆壁盂樽皆畫龍真龍聞而下之　抱朴子凡馬野鷹本實一類</small>玉花却在御榻上榻上庭前屹相向至尊含笑催賜金圉人太僕皆惆悵弟子韓幹早入室亦能畫馬窮殊相<small about="#mwt587" typeof="mw:Transclusion">去聲英華作狀</small>幹惟畫肉不畫骨忍使驊騮氣凋喪<small about="#mwt588" typeof="mw:Transclusion">去聲　此申言畫馬貴重名手無能及者　榻上畫馬庭前御馬彼北交映故云屹相向　杜臆於立曰迥於相向曰屹便見馬骨之奇又得韓幹一轉然後意足而氣完幹能入室窮殊相亦非凡手特借賓形主故語帯抑揚耳　相如難蜀父老文奉至尊之休德劉琨詩含笑酒罏前　申涵光曰圉人太僕皆惆悵訝其畫之似真耳非妬其賜金也　周禮圉人掌養馬芻牧之事以役圉師漢書百官表太僕秦官掌輿馬朱注太僕馬官圉人厮養也　秦嘉詩臨路懷惆悵　揚子法言如孔子之門用賦也則賈誼升堂相如入室矣漢書地理志造父善馭習馬得驊騮綠耳之乘幸於穆王　陸機詩舊齒皆凋喪</small>將軍畫<small about="#mwt589" typeof="mw:Transclusion">一作盡</small>善<small about="#mwt590" typeof="mw:Transclusion">一作妙一作善畫</small>蓋有神偶<small about="#mwt591" typeof="mw:Transclusion">一作必</small>逢佳士亦寫真即今漂泊干戈際屢貌尋常行路人途窮反遭俗眼白世上未有如公貧<small about="#mwt592" typeof="mw:Transclusion">英華作他富至今我徒貧</small>但看古來盛名下終日坎壈纏其身<small about="#mwt593" typeof="mw:Transclusion">此又言隨地寫真慨將軍之不遇　不寫佳士而寫常人已落魄矣況遭俗眼之白窮益甚矣故結語含無限感傷　杜臆盛名之下坎壈纏身此亦借曹以自鳴其不平讀公莫相疑行可見　此章五段分五韻各八句薛蒼舒曰顧愷之善丹青每畫人成或數年不點目睛人問其故答曰四體妍𡟎本無闕少於妙處傳神寫照正在阿堵中　梁簡文咏美人看畫詩可憐俱是畫誰能辯寫真顏氏家訓武烈太子偏能寫真　史記五帝紀軒轅乃習用干戈以征不享　蘇武詩四海皆兄弟誰為行路人　顏延之咏阮步兵詩物故不可論窮途能無慟　阮籍能作青白眼　黃瓊傳盛名之下其實難副　楚辭志坎壈而不違</small><br/>
　　<small about="#mwt594" typeof="mw:Transclusion">申涵光曰將軍魏武之子孫起得蒼莽大家玉花却在御榻上此與堂上不合生楓樹同一落想榻上庭前屹相向出語更奇與上牽來赤墀句相應此章首尾振蕩句句作意是古今題畫第一手洪容齋五筆云韓公人物畫記其敘馬處凡馬之事二十有七為馬大小八十有三而莫有同者焉秦少游謂其敘事該而不煩故倣之而作羅漢記坡公賦韓幹十四馬誦之蓋不待見畫也詩之與記其體雖異其布置鋪寫則同老杜觀曹將軍畫馬圖引視東坡似不及至於丹青引斯須九重真龍出一洗萬古凡馬空不妨獨步也杜又有畫馬讚云韓幹畫馬毫端有神驊騮老大腰褭清新及四蹄雷電一日天地瞻彼駿骨實惟龍媒之句坡公九馬贊言薛紹彭家藏曹將軍九馬圖子美所為作詩者也其辭云牧者萬歲繪者惟霸甫為作頌偉哉九馬讀此詩文數篇直能使人方寸超然意氣横出可謂妙絕動宮牆矣楊慎曰馬之為物最神駿故古之詩人畫工皆借之以寄其情若杜少陵蘇東坡諸詩極其形容殆無</small><br/>
　　<small about="#mwt595" typeof="mw:Transclusion">餘巧余又愛坡公作九馬贊云姚宋廟堂李郭治兵帝下毛龍以馭羣英何其雄偉也　葛常之曰杜詩將軍魏武之子孫於今為庶為清門知子美詩為當時誦法如此　許彦周曰讀老杜丹青引一洗萬古凡馬空東坡觀吳道子畫壁詩筆所未到勢已吞二公之詩足以當之</small><br/>
　　韋諷錄事宅觀曹將軍畫馬圖歌<small about="#mwt596" typeof="mw:Transclusion">一本無歌字黃鶴作引今從英華　鶴注詩云金粟堆龍媒去當是葬明皇後作必<span class="date" title="764年">廣德二年</span>公再到成都時也韋諷為閬州錄事諷之居在成都　名畫記曹霸魏曹髦之後髦書稱於後代霸在開元中已得名天寶末每詔寫御馬及功臣官至武衛將軍朱注曹將軍九馬圖後藏長安薛紹彭家蘇子瞻有贊明皇雜錄陳義曹霸等善繪畫時稱神妙</small><br/>
　　<span id="guo_chu_yi_lai_hua_an_ma_shen_miao_du_shu" about="#mwt597" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#guo_chu_yi_lai_hua_an_ma_shen_miao_du_shu" class="mw-selflink-fragment">國初已來畫鞍馬神妙獨數</a></span><small about="#mwt598" typeof="mw:Transclusion">色主切</small>江都王將軍得名三<small about="#mwt599" typeof="mw:Transclusion">樊作四</small>十載<small about="#mwt600" typeof="mw:Transclusion">上聲</small>人間又<small about="#mwt601" typeof="mw:Transclusion">英華作不</small>見真乘黃<small about="#mwt602" typeof="mw:Transclusion">首敘曹將軍借江都王作陪　杜臆江都王後曹霸齊名是唐朝百五十年間第二手也贊畫之妙至於奪真此云真乘黃妙無可加七字直括全篇矣　孔臧柳賦固神妙之不如　名畫記江都王緒霍王元軌之子太宗皇帝猶子也多才藝善書畫鞍馬擅名　竹書紀年帝舜元年出乘黃之馬瑞應圖王者輿服有度則出乘黃董逌畫跋乘黃狀如狐背有角霸所畫馬未嘗如此特論其神駿耳</small>曾<small about="#mwt603" typeof="mw:Transclusion">音層</small>貌<small about="#mwt604" typeof="mw:Transclusion">莫角切</small>先帝照夜白龍池十日飛霹靂内府殷<small about="#mwt606" typeof="mw:Transclusion">鳥閒切</small>紅瑪瑙盤<small about="#mwt607" typeof="mw:Transclusion">一作碗</small>婕<small about="#mwt608" typeof="mw:Transclusion">即葉切</small>妤<small about="#mwt609" typeof="mw:Transclusion">汝諸切</small>傳詔才人索<small about="#mwt610" typeof="mw:Transclusion">所革切</small>盤賜將軍拜舞歸輕紈細綺相追飛<small about="#mwt611" typeof="mw:Transclusion">一作隨</small>貴戚權門得筆跡始覺屏障生光輝<small about="#mwt612" typeof="mw:Transclusion">此見畫之貴重意在題前　飛霹靂言畫之靈奇能感動神物若隨風雨而至也　杜臆賜盤詔索正索其貌照夜白也下言紈綺追飛乃權戚求畫者此亦用倒插法　明皇雜錄上所乘馬有玉花驄照夜白畫監曹霸人馬圖紅衣美髯奚官牽玉面騂綠衣閹官牽照夜白　長安志龍池在南内南薰殿北躍龍門南本是平地垂拱後因雨水流潦成小池後又引龍首支渠分溉之日以滋廣彌亘數頃深至數文常有雲氣或見黃龍出其中謂之龍池雍錄明皇為諸王時故宅在京城東南角隆慶坊宅有井井溢成池公羊傳急雷為霹靂注雷疾而甚者為震震與霆皆謂之霹靂　史記淮陰侯傳糧食竭於内府　唐書裴行儉傳平都支遮匐獲瑪瑙盤廣二尺文彩燦然　唐百官志内官有婕妤九人正三品才人七人正四品漢書外戚傳武帝制婕妤顏師古注婕言接幸於上妤美稱也婕音接妤音余　吳越春秋采葛婦作詩曰羣臣拜舞天顏舒　劉鑠詩坐見輕紈緇　漢息夫躬傳躬交游貴戚趨權門為名　陸機表事蹤筆跡皆可推校　古樂府萬物生光輝</small>昔日太宗拳毛騧<small about="#mwt613" typeof="mw:Transclusion">烏華切</small>近時郭家獅子花今之新<small about="#mwt614" typeof="mw:Transclusion">一作畫</small>圖有二馬復<small about="#mwt615" typeof="mw:Transclusion">抉又切</small>令<small about="#mwt616" typeof="mw:Transclusion">平聲</small>識者久嘆嗟此皆戰騎<small about="#mwt617" typeof="mw:Transclusion">去聲一作騎戰</small>一敵萬縞素漠漠開風沙其餘七匹亦殊絕迥若寒空雜霞<small about="#mwt618" typeof="mw:Transclusion">從英茟一作動煙</small>雪霜蹄蹴踏長楸間馬官厮養森成列<small about="#mwt619" typeof="mw:Transclusion">此記九馬之圖正寫本題　杜臆拳毛騧獅子花特借名馬以形容新圖之神駿非謂摩狀二物也　縞素指畫絹開風沙言勢可萬里雜霞雪言色兼赤白長楸厮養畫中所列者二馬七馬用錯綜敘法　杜陽雜編代宗自陜還命以御馬九花虯并紫玉鞭轡賜郭子儀九花虯范陽節度使李懷仙所貢額高九寸拳毛如麟亦有獅子驄皆其類　六韜以車與騎戰一車當幾騎　史記留侯世家縞素為質　唐太宗詩寒空碧霧輕　莊子馬蹄可以踐霜雪　南都賦蹴踏咸陽　曹植詩走馬長楸間注古人種楸於道故曰長楸　漢書路温舒傳願給厮養韋昭曰析薪為厮炊烹為養　左傳不鼓不成列</small>可憐九馬爭神駿顧視清高氣深穏借問苦心愛者誰後有韋諷前支遁<small about="#mwt620" typeof="mw:Transclusion">杜臆遁讀上聲與穏相叶　此敘韋錄事又借支遁作陪　視清高言昂首氣深穏言德良世説支道林嘗養數匹馬或言道人畜馬不韻支曰貧道重其神駿耳　高士傳鄭樸修道靜默世服其清高　古詩晨風懷苦心</small>憶昔巡幸新豐宮翠華拂天來向東騰驤磊落三萬匹皆與此圖筋骨同自從獻寶朝<small about="#mwt621" typeof="mw:Transclusion">音潮</small>河宗無復<small about="#mwt622" typeof="mw:Transclusion">扶又切</small>射<small about="#mwt623" typeof="mw:Transclusion">音石</small>蛟江水中君不見金粟堆前松柏裏龍媒去盡鳥呼風<small about="#mwt624" typeof="mw:Transclusion">此從先帝感慨意在題外　杜臆就馬之盛衰想國之盛衰不勝其痛而與畫馬相關在筋骨同一句　翠華向東謂帝東遊河神朝獻謂帝西幸江不射蛟時巳晏駕也　此章四句者兩段八句者兩段十句者一段凡八轉韻　唐書京兆府昭應縣本新豐有宮在驪山下<span class="date" title="請指定為“743年”或“909年”">天寶二年</span>分新豐萬年置會昌縣七載省新豐改會昌為昭應治温泉宮之西北　又王毛仲從帝東封取牧馬數萬疋每色為一隊相間若錦繡　南都賦望翠華之葳蕤　東都賦旌旗拂天西京賦乃奮翅而騰驤注騰超也驤馳也　閒居賦磊落蔓衍乎其側注磊落衆多貌　蕭子顯詩漢馬三萬匹　列子伯樂曰良馬可形容筋骨相也　穆天子傳天子西征至陽紆之山河伯馮夷之所都居是惟河宗氏天子沉壁禮焉河伯乃與天子披圖視典用觀天子之寶器曰天子之寶玉海引水經注云玉果璿璣燭銀金膏等物皆河圖所載河伯所獻穆王視圖乃導以西邁矣舊注周穆王自此歸而上昇蓋以比玄宗之升遐也　漢武帝紀<span class="date" title="前106年">元封五年</span>自潯陽浮江親射蛟江中獲之　舊唐書明皇嘗至睿宗橋陵見金粟山岡有龍盤虎踞之勢謂侍臣曰吾千秋萬歲後葬此暨升遐羣臣遵先旨葬焉新書明皇泰陵在奉先縣東北二十里金粟山廣德元年三月葬泰陵　漢禮樂志天馬來龍之媒　楚辭尊野莽以呼風</small><br/>
　　<small about="#mwt625" typeof="mw:Transclusion">陸時雍曰詠畫者多詠真詠真易而詠畫難畫中見真真中帶畫尤難此詩亦可稱畫筆矣可憐九馬二句妙得神趣　胡夏客曰此歌先言其寵遇篇中則追述巡幸俯仰感慨照應有情而沉著可味　張溍曰杜詩詠一物必及時事故能淋漓頓挫今人不過就事填寫宜其興致索然耳</small><br/>
　　<span id="song_wei_feng_shang" about="#mwt626" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#song_wei_feng_shang" class="mw-selflink-fragment">送韋諷上</a></span><small about="#mwt627" typeof="mw:Transclusion">上聲</small>閬州錄事參軍<small about="#mwt628" typeof="mw:Transclusion">鴆注詩云十載供軍食當是<span class="date" title="1675年">廣德三年</span>歸成都後作諷居成都故前篇云韋諷宅觀畫　張溍曰此詩可當一則致治寶訓</small><br/>
　　國步猶艱難兵革未衰息萬方哀<small about="#mwt629" typeof="mw:Transclusion">一作尚</small>嗷嗷十載<small about="#mwt630" typeof="mw:Transclusion">上聲一作年</small>供軍食庶官務割剥不暇憂反側誅求何多門賢者貴為德<small about="#mwt631" typeof="mw:Transclusion">晉作賢俊愧為力　首從時事敘起見民困於軍需　杜臆庶官割剥而不暇憂反側亦迫於上供耳然惟誅求之多故賢者貴於為德猶邵堯夫所云賢者當盡力之時此句起下文　詩國步斯頻又天步艱難　賈誼過秦論兵革不休　詩哀鳴嗷嗷　自<span class="date" title="755年">天寶十四載</span>至廣德二年為十載　書無曠庶官　魏志州牧縣宰割剥自利人不聊生　後漢書光武曰令反側子自安耳　左傳誅求無時又晉政多門　漢書韓信傳公小人為德不卒</small>韋生富春秋洞澈有清識操持綱紀地喜見朱絲直當令<small about="#mwt632" typeof="mw:Transclusion">平聲晉作因循</small>豪奪吏自此無顏色必若救瘡痍先應<small about="#mwt633" typeof="mw:Transclusion">平聲</small>去<small about="#mwt634" typeof="mw:Transclusion">上聲</small>蝥賊<small about="#mwt635" typeof="mw:Transclusion">此稱諷之清節必能除貪救民杜臆激濁楊清錄事之職故可制豪奪之吏欲救窮民先去蝥賊皆因時中窽之語　史記李斯傳趙高説二世陛下富春秋樂恢傳注年少春秋尚多故稱富　白帖錄事參軍謂之綱紀掾希曰喬琳歷四州刺史嘗謂錄事參軍任紹業曰子綱紀一郡能劾刺史乎　鮑照白頭吟直如朱絲繩　管子凡輕重散斂以時平準故大賈富家不得豪奪吾人　匈奴歌使我婦女無顏色　史記劉敬傳天下之民瘡痍者未起　詩去其螟螣及其蝥賊注食根曰蝥食節曰賊</small>揮淚臨大江高天意悽惻行行樹佳政慰我深相憶<small about="#mwt636" typeof="mw:Transclusion">此臨别而作勸勉之詞　杜臆揮淚二句非恤民之極必無此言　綖注生民不安以庶官不得其人也庶官匪人以監司不舉其職也公以此告諷望其逐去貪吏此即所謂佳政也　此章前二段各八句末段四句收　高天指秋時楚辭天高而氣清曹植詩足下在彼自有佳政</small><br/>
　　<span id="tai_zi_zhang_she_ren_yi" about="#mwt637" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#tai_zi_zhang_she_ren_yi" class="mw-selflink-fragment">太子張舍人遺</a></span><small about="#mwt638" typeof="mw:Transclusion">去聲</small>織成褥段<small about="#mwt639" typeof="mw:Transclusion">鶴注此當是廣德二年在成都作蓋來瑱之誅在<span class="date" title="763年">廣德元年</span>也　杜臆官銜太子舍人題加太子于張之上謹慎如此　北堂書鈔異物志大秦國以野繭絲纖成𣰽毺以羣獸五色毛雜之為鳥獸人物草木雲氣千奇萬變唯意所作廣注𣰽毺白㲲毛織之近出南海織毛褥也織成褥段殆此類</small><br/>
　　<span id="ke_cong_xi_bei_lai_yi" about="#mwt640" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#ke_cong_xi_bei_lai_yi" class="mw-selflink-fragment">客從西北來遺</a></span><small about="#mwt641" typeof="mw:Transclusion">去聲</small>我翠<small about="#mwt642" typeof="mw:Transclusion">一作細</small>織成開緘風濤湧中有掉尾鯨逶迤羅水族瑣細不足名客云充君褥承君終宴榮空堂魑魅<small about="#mwt643" typeof="mw:Transclusion">一作魍魎</small>走高枕形神清<small about="#mwt644" typeof="mw:Transclusion">首感舍人贈遺　中四稱美織成下四述舍人語　為坐褥則當宴增榮為卧褥則魑魅驚走甚言其貴重　古詩客從遠方來遺我一端綺　廣雅天竺出細織成　胡夏客曰劉禹錫詩華茵織鬬鯨知唐時錦様多織鯨也　江賦揚鬐掉尾　謝朓詩逶迤帶淥水　鮑照詩晨光被水族　充供也承奉也　曹植詩終宴不知疲　哀江南賦奔魑走魅　抱朴子恬愉靜素形神相忘</small>領客珍重意顧我非公卿留之懼不祥施之混柴荆服飾定尊卑大哉萬古程今我一賤老裋<small about="#mwt645" typeof="mw:Transclusion">一作短</small>褐要無營煌煌珠宮物寢處<small about="#mwt646" typeof="mw:Transclusion">上聲</small>禍所嬰<small about="#mwt647" typeof="mw:Transclusion">此言分不宜受杜臆定尊卑承混柴荆禍所嬰承懼不祥此一小物而天道王制發出許大議論　黃注此必禁物故有服飾及珠宮句　楚辭紫貝闕兮珠宮趙曰珠宮指言龍宮左傳譬之如禽獸吾寢處之矣</small>嘆息當路子干戈尚縱<small about="#mwt648" typeof="mw:Transclusion">平聲</small>横掌握有權柄衣馬自<small about="#mwt649" typeof="mw:Transclusion">一作己</small>肥輕李鼎死岐陽實以驕貴盈來瑱賜自盡氣豪直<small about="#mwt650" typeof="mw:Transclusion">一作真</small>阻兵皆<small about="#mwt651" typeof="mw:Transclusion">一作昔</small>聞黃金多坐見悔吝生<small about="#mwt652" typeof="mw:Transclusion">此言奢侈當戒　當時藩鎮僭侈無度逆天道而犯王制殃及其身足為明鑒矣　當路見孟子　張敞傳海内之命斷於掌握　衣馬輕肥出論語　舊唐書<span class="date" title="761年">上元二年</span>以羽林大將軍李鼎為鳳翔尹興鳳隴等州節度使二年二月黨項羌寇寶雞入大散關陷鳳州鼎邀擊之六月以鼎為鄯州刺史隴右節度使朱注李鼎之死史鑑俱不載此云死岐陽蓋未至隴右也　舊書<span class="date" title="762年">寶應元年</span>來瑱為山南東道節度使裴茙表言瑱倔强難制帝潛令茙圖之六月瑱擒茙於申口入朝謝罪<span class="date" title="763年">廣德元年</span>正月貶播州尉翼日賜死於鄠縣　薛道衡傳衡致美先朝帝曰此魚藻之義也後令自盡　左傳州吁阻兵安忍　國策蘇季子位高多金　庾僧淵詩悔吝生有情</small>奈何田舍翁受此厚貺情錦鯨卷還客始覺心和平振我麤席塵媿客茹<small about="#mwt653" typeof="mw:Transclusion">一作飯</small>藜羹<small about="#mwt654" typeof="mw:Transclusion">末見安貧守分之節　還客則和平心安而理得也對客若有愧貧家恐不稱也　張綖注開緘卷還首尾遥應此章前二段各十句末段六句收　宋武帝紀帝大修宮室袁顗盛稱高祖儉素帝曰田舍翁得此已過矣前漢嚴安傳心既和平其性恬安　莊子孔子窮於陳蔡之間七日不食藜羹不糝</small><br/>
　　<span id="yi_xi_er_shou" about="#mwt655" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#yi_xi_er_shou" class="mw-selflink-fragment">憶昔二首</a></span><small about="#mwt656" typeof="mw:Transclusion">杜臆此是既為工部郎後追論往事也故以憶昔為題乃<span class="date" title="764年">廣德二年</span>嚴武幕中作吐蕃陷京在去年之冬</small><br/>
　　<span id="yi_xi_xian_huang_xun_shuo_fang_qian_cheng" about="#mwt657" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#yi_xi_xian_huang_xun_shuo_fang_qian_cheng" class="mw-selflink-fragment">憶昔先皇巡朔方千乘</a></span><small about="#mwt658" typeof="mw:Transclusion">去聲</small>萬騎<small about="#mwt659" typeof="mw:Transclusion">去聲</small>入咸陽陰山驕子汗血馬長驅東胡胡走藏鄴城反覆<small about="#mwt660" typeof="mw:Transclusion">音福</small>不足怪關中小兒壊<small about="#mwt661" typeof="mw:Transclusion">音怪</small>紀綱張后不樂<small about="#mwt662" typeof="mw:Transclusion">音洛</small>上為忙至令今上猶撥亂勞心<small about="#mwt663" typeof="mw:Transclusion">一作身</small>焦思補四方<small about="#mwt664" typeof="mw:Transclusion">此傷肅宗之失德　當時起靈武復西京率回紇兵討安慶緒其才足以有為乃任李輔國寵張良娣禍及父子而身亦不免焉故中興之業尚侍繼世也后不樂狀其驕恣上為忙狀其跼蹐此分明寫出懼内意　王洙曰撥亂内平張后之難補四方外能經營河北也　晉書鄭冲傳翼亮先皇<span class="date" title="756年">至德元載</span>肅宗即位於靈武下制曰朕治兵朔方須安兆姓之心勉順羣臣之請趙曰朔方乃靈武隣郡　漢靈帝末童謠侯非侯王非王千乘萬騎上北邙　秦本紀西北斥逐匈奴自渝中並河以東屬之陰山徐廣曰陰山在五原北通典陰山唐安北都護府也　驕子回紇東胡安慶緒也回紇助討賊收復西京慶緒奔河北保鄴郡　驕子出漢書　大宛國有汗血馬　史記燕北有東胡山戎　史思明既降復叛救慶緒於鄴城故曰反覆　關中小兒指李輔國舊書宦官傳李輔國閑廄馬家小兒少為閹貌陋粗知書計為僕事高力士通鑑注凡廄牧五坊禁苑給使者皆謂之小兒　晉秦始謠賈裴王亂紀綱　舊書后妃傳張后寵遇專房與輔國持權禁中干預政事帝頗不悦無如之何　傅玄樂府撥亂反正從天心　史記夏本紀禹傷父鯀功不成乃勞心焦思</small>我昔近侍叨奉引出兵<small about="#mwt665" typeof="mw:Transclusion">一作兵出</small>整肅不可當<small about="#mwt666" typeof="mw:Transclusion">一作忘</small>為<small about="#mwt667" typeof="mw:Transclusion">去聲</small>留猛士守未央致使岐雍<small about="#mwt668" typeof="mw:Transclusion">去聲</small>防西羌犬戎直來坐御床百官跣足隨天王願見北地傅介子老儒不用尚書郎<small about="#mwt669" typeof="mw:Transclusion">此傷代宗不能振起也　帝初為元帥出兵整肅及程元振用事使郭子儀束手留京吐蕃入寇而車駕蒙塵一時禦邊無策故慨然思傅介子焉老儒句自歎不能靖亂而尸位也　此章上段九句下段八句時公為拾遺故曰近侍唐制拾遺掌供奉　新書代宗為太子時從狩靈武拜天下兵馬元帥　山濤啟事</small><br/>
　　<small about="#mwt670" typeof="mw:Transclusion">可以整肅朝廷裁制時政　陳琳檄文天下不可當猛士守未央此翻大風歌語感慨甚深　唐書<span class="date" title="762年">寶應元年</span>八月子儀自河南入朝程元振數譖子儀請解副元帥節度使留京師明年十月吐蕃大入寇　括地志漢未央宮在長安故城中近西南隅　岐雍唐鳳翔關内地舊書吐蕃傳乾元後數年鳳翔之西邠州之北盡為蕃戎境　南史侯景傳齊文宣夢獮猴坐御床乃煮景妻子於鑊又大同中太醫令朱耽夢犬羊各一在御座既而景登正殿焉　梁武帝紀諺云熒惑入南斗天子下殿走乃跣足下殿以禳之　漢書傳介子北地人也持莭使樓蘭斬其王歸之北闕　尚書郎公自謂　木蘭行欲與木蘭賞不用尚書郎　補注至令平聲舊作至今</small><br/>
　　<small about="#mwt671" typeof="mw:Transclusion">蘇軾東坡志林云關中小兒壞記綱謂李輔國也張后不樂上為忙謂肅宗張皇后也為留猛士守未央謂郭子儀專兵柄入宿衛也</small><br/>
　　憶昔開元全盛日小邑猶藏萬家室稻米流脂粟米白公私倉廩俱豐<small about="#mwt672" typeof="mw:Transclusion">荆作盈一作富</small>實九州道路無豺虎<small about="#mwt673" typeof="mw:Transclusion">晉作狼</small>遠行不勞吉日出齊紈魯縞車班班男耕女桑不相失宮中聖人奏雲門天下朋友皆膠漆百餘年間未災變叔孫禮樂蕭何律<small about="#mwt674" typeof="mw:Transclusion">此追思開元盛事　當時既庶而富盜息民安刑政平風俗厚制禮作樂幾於貞觀之治惜明皇昧持盈之戒遂至極盛而衰耳　杜臆百餘年間二句尤為有識蓋法度之存亡關乎國家之理亂先敘此二語而隨用豈聞二字轉下如快馬驀澗何等筆力　蕪城賦當昔全盛之日　洙曰開元間承平日久四郊無虞居人滿野桑麻如織雞犬之音相聞時開遠門外西行亘地萬餘里路不拾遺行者不賫糧丁壯之人不識兵器　謝景運詩小邑居易貧　漢文帝紀萬家之縣　管子倉廩實則知禮節蔡邕月令章句榖藏曰倉未藏曰廩　王融詩澄清九州牧道路無豺虎　楚辭歷吉日兮吾將行　漢地理志齊俗靡侈織作冰紈綺繡純麗之物師古曰冰謂布帛之細色鮮潔如冰也紈素也　韓安國曰强弩之末力不能入魯縞韻會縞繒精白者曲阜之俗善作之尤為輕細故曰魯縞　後漢書桓帝時京師童謠曰車班班入河間河間奼女工數錢車班班言商賈不絕於道　吳越春秋一男不耕有受其饑一女不桑有受其寒　周禮大司樂歌大呂舞雲門以祀天神　晉楊方詩情至斷金石膠漆未為堅　前漢京房傳其説長於災變　漢叔孫通制禮儀劉子文武篇漢祖海内大定召鄒魯儒生而制禮儀修六代之樂　通鑑<span class="date" title="732年">開元二十年</span>九月新禮成號曰開元通禮唐會要<span class="date" title="731年">開元十九年</span>八月太常奏新定雅樂　漢刑法志蕭何攗摭秦法取其宜於時者作律九章　唐刑法志開元前格開元後格皆當時格式律令也</small>豈聞一絹直萬錢有田種榖今流血洛陽宮殿燒焚盡宗廟新除狐兔穴傷心不忍問耆舊復<small about="#mwt676" typeof="mw:Transclusion">扶又切</small>恐初從亂離説小臣魯鈍無所能朝廷記識<small about="#mwt677" typeof="mw:Transclusion">音志一作憶</small>蒙祿秩周宣中<small about="#mwt678" typeof="mw:Transclusion">去聲</small>興望我皇灑淚<small about="#mwt679" typeof="mw:Transclusion">一作血</small>江漢身<small about="#mwt680" typeof="mw:Transclusion">一作長</small>衰疾<small about="#mwt681" typeof="mw:Transclusion">此痛亂離而思興復也　自開元至此洊經兵革民不聊生絹萬錢無復齊紈魯縞矣田流血無復室家倉廩矣東洛燒焚西京狐兔道路盡為豺狼宮中不奏雲門矣亂復景象真有不忍言者孤臣灑淚仍以中興事業望諸代宗耳蒙祿秩時為員外郎　此章上段十二句下段十句通鑑漢獻帝<span class="date" title="請指定為“150年”或“354年”或“460年”或“551年”">和平元年</span>三月董卓燒洛陽宮廟官府居家　顏之推詩狐免穴宗廟宗廟毁則狐免穴除矣劉禎詩小臣信魯鈍　月令收祿秩之不當　周宣王承厲王之亂復修文武成康之葉周道復興　張華</small><br/>
　　<small about="#mwt682" typeof="mw:Transclusion">詩衰疾近殆辱</small><br/>
　　<small about="#mwt683" typeof="mw:Transclusion">古今極盛之世不能數見自漢文景唐貞觀後惟開元盛時稱民熙物阜考柳芳唐曆<span class="date" title="740年">開元二十八年</span>天下雄富京師米價斛不盈二百絹亦如之東由汴宋西歷岐鳳夾路列店陳酒饌待客行人萬里不持寸刃嗚呼可謂盛矣明皇當豐亨豫大時忽盈虚消息之理致開元變為天寶流禍兩朝而亂猶未巳此章於理亂興亡之故反覆痛陳蓋亟望代宗撥亂反治復見開元之盛焉</small><br/>
<br/>
<br/>
<br/>
<br/>
<br/>
<br/>
<br/>
<br/>
　　<span about="#mwt684" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷13#du_shi_xiang_zhu_juan_shi_san" class="mw-selflink-fragment">杜詩詳註卷十三</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
