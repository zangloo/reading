<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷十</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c10_du_shi_xiang_zhu__si_ku_quan_shu_ben__juan09.xhtml" title="杜詩詳註 (四庫全書本)/卷09">卷九</a></td>
<td style="width:50%;">杜詩詳註　卷十</td>
<td class="noprint" style="width:25%; text-align:right; font-size:small;"><a rel="mw:WikiLink" href="c12_du_shi_xiang_zhu__si_ku_quan_shu_ben__juan11.xhtml" title="杜詩詳註 (四庫全書本)/卷11">卷十一</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt736"><p>　　欽定四庫全書<br/>
　　<span id="du_shi_xiang_zhu_juan_shi" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#du_shi_xiang_zhu_juan_shi" class="mw-selflink-fragment">杜詩詳註卷十</a></span><br/>
　　翰林院編修仇兆鰲撰<br/>
　　<span id="man_cheng_er_shou" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#man_cheng_er_shou" class="mw-selflink-fragment">漫成二首</a></span><br/>
　　<small about="#mwt11" typeof="mw:Transclusion">黃鶴從舊編在<span class="date" title="761年">上元二年</span>。　<span class="book-name">杜臆</span>：二詩格調疏散，非經營結構而成，故云漫成。</small><br/>
　　野日<small about="#mwt13" typeof="mw:Transclusion">一作月</small>荒荒<small about="#mwt14" typeof="mw:Transclusion">一作茫茫</small>白，春<small about="#mwt15" typeof="mw:Transclusion">一作江</small>流泯泯清。渚蒲隨地有，村徑逐門成。只作披衣慣，常從漉酒生。眼邊無俗物，多病也<small about="#mwt16" typeof="mw:Transclusion">去聲</small>身輕。<br/>
　　<small about="#mwt17" typeof="mw:Transclusion">首章，對景怡情，有超然避俗之想。　洪注：荒荒，不甚白。泯泯，不甚清。　蒲隨地，生意可觀。徑逐門，往來自如。披衣習慣，言疏放已久。漉酒為生，見醉鄉可樂。眼無俗物，得以獨適己性矣。<br/>
　　陰鏗詩：野日燒中昏。　<span class="book-name">莊子</span>：日月之光，益以荒矣。<br/>
　　何遜詩：驟見春流瀰。　朱注：<span class="name">張有</span><span class="book-name">復古編</span>云：湣，古活字，泯泯是活活之誤。不知泯泯、活活，意象各不侔。<br/>
　　梁昭明太子詩：渚蒲變新節。<br/>
　　披衣，出<span class="book-name">莊子</span>。<br/>
　　漉酒，本陶潛。據陶詩云「相思則披衣，言笑無厭時」，此兼舉之，蓋欲與淵明同調，不屑與俗客為伍也。<br/>
　　<span class="book-name">世説</span>：嵇阮、山濤，竹林酣飲，王戎後往，阮曰：俗物已復來敗人意。</small><br/>
　　<small about="#mwt18" typeof="mw:Transclusion">申㴠光曰：杜詩善用疊字，如「野日荒荒白」、「宿鷺娟娟淨」、「江市戎戎暗」、「山雲淰淰寒」之類，皆非意想所及。</small><br/>
　　江皋已仲春，花下復<small about="#mwt20" typeof="mw:Transclusion">扶又切</small>清晨。仰面貪看<small about="#mwt21" typeof="mw:Transclusion">平聲</small>鳥，回頭錯應人。讀書難字過，對酒滿壺頻。近識峨嵋老<small about="#mwt22" typeof="mw:Transclusion">原注：東山隱者</small>，知余懶是真。<br/>
　　<small about="#mwt23" typeof="mw:Transclusion">次章，隨時適興，申前章未盡之意。　前章上四句，説花溪外景。此章上四句，説草堂内景。前章披衣漉酒，樂在身閒。此章讀書對酒，樂在心得。末云「懶是真」，總不欲與俗物為緣。<br/>
　　<span class="book-name">楚辭</span>：秣余馬兮江皋。師氏曰：皋，緩也。江岸土性緩，故曰江皋。<br/>
　　劉琨詩：<span title="胡姬年十五：
虹梁照曉日，淥水泛香蓮。
如何十五少，含笑酒壚前。
花將面自許，人共影相憐。
回頭堪百萬，價重為時年。" class="source">回頭堪百萬</span>。　看鳥、錯應，寫出應接不暇之意。朱子<span class="book-name">或問</span>引謂心不在焉之證，亦斷章取義耳。<br/>
　　<span class="book-name">水經注</span>：<span class="book-name">益州記</span>云：峨嵋山，在南安縣界，去成都南千里。然秋日清澄，望見兩山相峙，如峨嵋焉。　<span class="book-name">列仙傳</span>：<span class="name">陸通</span>者，楚狂接輿也，好養生，遊諸名山，在蜀峨嵋山上，世世見之。<br/>
　　庾信詩：知余已執珪。</small><br/>
　　<small about="#mwt24" typeof="mw:Transclusion">讀書難於字過，老年眼鈍也。對酒不覺頻傾，借酒怡情也。舊注謂難識之字，任其讀過，不復考索。視讀破萬卷者，竟作粗心涉獵之人，豈不枉屈少陵。胡夏客又謂經眼之字，難於輕過，正是從容探討，善讀書處，然於本章大意亦不相符。</small><br/>
　　<span id="chun_ye_xi_yu" about="#mwt25" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#chun_ye_xi_yu" class="mw-selflink-fragment">春夜喜雨</a></span><br/>
　　<small about="#mwt26" typeof="mw:Transclusion">黃鶴編在<span class="date" title="761年">上元二年</span>春，在成都作。</small><br/>
　　好雨知時節，當春乃<small about="#mwt28" typeof="mw:Transclusion">一作及</small>發生。隨風潛入夜，潤物細無聲。野徑雲俱黑，江船火獨明。曉看紅濕處，花重錦官城。<br/>
　　<small about="#mwt29" typeof="mw:Transclusion">潛入細潤，正狀好雨發生。雲黑火明，雨中夜景。紅濕花重，雨後曉景。　應時而雨，如知時節者。雨驟風狂，亦足損物。曰潛、曰細，寫得脉脉綿綿，於造化發生之機，最為密切。三四屬聞，五六屬見。<br/>
　　申㴠光曰：「好雨知時節」，此<span class="book-name">毛詩</span>所謂靈雨也。　周王褒詩：時節無春冬。<br/>
　　<span class="book-name">抱朴子</span>：藏華於當春。　<span class="book-name">莊子</span>：春氣發而百草生。<br/>
　　<span class="book-name">易</span>：隨風巽。<span class="book-name">鹽鐵論</span>：周公太平之時，旬而一雨，雨必以夜。<br/>
　　<span class="book-name">吳志</span>：臧均曰：繼之以雲雨，因以潤物。　細無聲，即<span class="book-name">鹽鐵論</span>所謂「雨不破塊」也。<br/>
　　沈約詩：野徑既盤紆。<br/>
　　何遜詩：澄江照遠火。<br/>
　　梁簡文帝詩：漬花枝覺重。言經雨紅濕，花枝若重也。<span class="book-name">杜臆</span>：「重」字無人能下。</small><br/>
　　<span id="chun_shui" about="#mwt30" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#chun_shui" class="mw-selflink-fragment">春水</a></span><br/>
　　<small about="#mwt31" typeof="mw:Transclusion">同上年。　江淹<span class="book-name">别賦</span>：春水綠波。</small><br/>
　　三月桃花浪<small about="#mwt33" typeof="mw:Transclusion">一作水</small>，江流復舊痕。朝來没沙尾<small about="#mwt34" typeof="mw:Transclusion">一作岸</small>，碧色動柴門。接縷垂芳餌，連筒灌小園。已添無數鳥，爭浴故相喧<small about="#mwt35" typeof="mw:Transclusion"><span class="book-name">英華</span>作：不知無數鳥，何意更相喧</small>。<br/>
　　<small about="#mwt35_2" typeof="mw:Transclusion">上四，春江水漲。下四，春江景事。　水深則線短，故釣須接縷。水高則近岸，故車可連筒。鳥浴聲喧，得水為樂也。<br/>
　　<span class="book-name">漢·溝洫志</span>：來春桃花水盛。注：<span class="book-name">月令</span>：仲春之月，始雨水，桃始華。蓋桃方華時，既有雨水，川谷冰泮，衆流猥集，波瀾盛長，故謂之桃花水。桃花水，又見<span class="book-name">杜欽傳</span>。趙曰：<span class="book-name">韓詩</span>於「溱與洧，方渙渙兮」注云：謂三月桃花水下時也。<br/>
　　王粲詩：率彼江流，爰逝靡期。<br/>
　　曹毗賦：飛鷺下乎沙尾。<br/>
　　<span class="book-name">别賦</span>：春草碧色。<br/>
　　<span class="book-name">黃石公記</span>：芳餌之下，必有懸魚。<br/>
　　李實曰：川中水車如紡車，以細竹為之，車骨之末，縳以竹筒，旋轉時，低則舀水，高則瀉水，故曰「連筒灌小園」。若夔州府修水筒，則引山泉者。舀，以沼切，挹水也。<span class="book-name">杜臆</span>：昔在蜀，見水車連綴竹筒於轉輪上，以灌田園，其來久矣。　庾信有<span class="book-name">小園賦</span>。<br/>
　　朱超<span class="book-name">獨棲鳥</span>詩：<span title="藝文類聚·卷九十·鳥部上·詩·梁朱超詠獨栖鳥詩：
河水聞寒已成凍，塞草愁霜懸自衰。
可念無端失林鳥，此夜逆風何處歸。
列網遮山不聽度，懸冰繞樹滑難依。
細石似鷰能隨雨，片木作鳶猶解機。
但令積風多少便，何患有翼不能飛。
寄語故林無數鳥，會入群裏比毛衣。" class="sectional">寄語故林無數鳥，會入羣裏比毛衣</span>。</small><br/>
　　<span id="jiang_ting" about="#mwt36" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#jiang_ting" class="mw-selflink-fragment">江亭</a></span><br/>
　　<small about="#mwt37" typeof="mw:Transclusion">從舊次，編在<span class="date" title="761年">上元二年。</span></small><br/>
　　坦腹江亭暖，長吟野望時。水流心不競，雲在<small about="#mwt38" typeof="mw:Transclusion">胡夏客云：在，疑作住</small>意俱遲。寂寂春將晚，欣欣物自私。故林歸未得，排悶强<small about="#mwt39" typeof="mw:Transclusion">區兩切</small>裁詩<small about="#mwt40" typeof="mw:Transclusion">草堂本云：江東猶苦戰，回首一顰眉</small>。<br/>
　　<small about="#mwt40_2" typeof="mw:Transclusion">上四江亭之景，下乃對景感懷。　水流不滯，心亦從此無競。閒雲自在，意亦與之俱遲。二句有淡然物外，優游觀化意。　春暮之時，物各得所，獨羈旅無歸，故裁詩以排悶。末句應上長吟。<br/>
　　坦腹，借用王羲之<span title="晉書·卷八十·列傳第五十：
時太尉郗鑒使門生求女婿于導，導令就東廂遍觀子弟。門生歸，謂鑒曰：「王氏諸少並佳，然聞信至，咸自矜持。惟一人在東床坦腹食，獨若不聞。」鑒曰：「正此佳婿邪。」訪之，乃羲之也，遂以女妻之。" class="source">東床坦腹</span>字。<br/>
　　應瑒詩：永思長吟。　陰鏗詩：王城野望通。<br/>
　　<span class="book-name">易</span>：水流而不盈。　<span class="book-name">左傳</span>：心則不競。<br/>
　　西王母<span class="book-name">白雲謠</span>：白雲在天，山陵自出。<br/>
　　何遜詩：沙汀暮寂寂。<br/>
　　<span class="book-name">歸去來辭</span>：木欣欣以向榮。<br/>
　　黃生謂：結語宜從草堂本，當此春光和煦，物各得所，思及人猶苦戰，不禁傷心蹙額矣。今按：此時惟河北未平耳，江東却無所指。</small><br/>
　　<small about="#mwt41" typeof="mw:Transclusion">張九成子韶曰：陶淵明云「雲無心以出岫，鳥倦飛而知還」，杜子美云「水流心不競，雲在意俱遲」，若淵明與子美相易其語，則識者必謂子美不及淵明矣。觀雲無心，鳥倦飛，則可知其本意。至於水流而心不競，雲在而意俱遲，則與物初無間斷，氣更渾淪，難輕議也。<br/>
　　王嗣奭曰：中四，居然有道之言。公性稟高明，當閒適時，道機自露，故寫得通透如此。覺雲淡風輕，無此深趣。<br/>
　　按：此章云「欣欣物自私」，有物各得所之意。前詩云「花柳更無私」，有與物同春之意。分明是沂水春風氣象。</small><br/>
　　<span id="zao_qi" about="#mwt42" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#zao_qi" class="mw-selflink-fragment">早起</a></span><br/>
　　<small about="#mwt43" typeof="mw:Transclusion">依舊次，在<span class="date" title="761年">上元二年</span>。<span class="book-name">内經</span>：早卧早起。</small><br/>
　　春來常早起，幽事頗相關。帖石防隤<small about="#mwt44" typeof="mw:Transclusion">徒回切</small>岸，開林出遠山。一丘藏曲折，緩步有躋攀。童僕來城市，瓶中得酒還。<br/>
　　<small about="#mwt45" typeof="mw:Transclusion">惟幽事關心，故春常早起。次聯，幽事之在外者。三聯，幽事之在内者。童僕携酒，可以遂此幽興矣。　吳論：江岸將隤，故貼石以防之。遠山蒙翳，故薙林以出之。<br/>
　　隤，下墜也。<br/>
　　隋煬帝詩：雲散遠山空。<br/>
　　一丘：指草堂。班固書：嚴子棲遲一丘之中，不易其樂。張纘啟：至於一丘一壑，自謂出處無辯。　王褒<span class="book-name">四子講德論</span>：曲折不失節。<br/>
　　<span class="book-name">戰國策</span>：緩步以當車。</small><br/>
　　<small about="#mwt46" typeof="mw:Transclusion">方虚谷曰：杜此等詩，乃晚唐之祖，千鍛百鍊，似此者極多。尾句别換意，亦晚唐所必然者。</small><br/>
　　<span id="luo_ri" about="#mwt47" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#luo_ri" class="mw-selflink-fragment">落日</a></span><br/>
　　<small about="#mwt48" typeof="mw:Transclusion">此及下章，大抵皆天寶間作，姑依蔡氏，附在<span class="date" title="761年">上元二年</span>之春。黃鶴編在<span class="date" title="762年">寶應元年</span>，亦無確據。</small><br/>
　　落日在簾鉤，溪邊春事幽。芳菲緣岸圃，樵爨倚灘舟。啅雀爭枝墜，飛蟲滿院遊。濁醪誰造汝，一酌<small about="#mwt49" typeof="mw:Transclusion">一云酌罷</small>散千愁<small about="#mwt50" typeof="mw:Transclusion">一云一酌罷人憂</small>。<br/>
　　<small about="#mwt50_2" typeof="mw:Transclusion">此詠春日暮景。春事幽，領起中四。芳菲、樵爨、溪前幽事。啅雀、飛蟲，堂前幽事。皆承落日言。趙汸注：首句天然晚景，得句在此，故以命題。　<span class="book-name">杜臆</span>：公見此幽事，情與景會，不自知其樂之所自，而歸功於酒曰：是誰造汝一酌，而千憂俱散乎。然亦由胸無宿物，故能對景忘憂耳。<br/>
　　庾信詩：簾鉤銀蒜條。<br/>
　　<span class="book-name">楚辭</span>：芳菲滿堂。庾信詩：園苑足芳菲。<br/>
　　<span class="book-name">史記</span>：樵蘇後爨。趙曰：樵爨之舟，倚灘而泊。<br/>
　　張遠注：北齊張子信，善<span title="後漢書·卷三十下·列傳第二十下·郎顗傳注：風角謂候四方四隅之風，以占吉凶也。" class="comment">風角</span>。<span class="name">奚永洛</span>與子信坐，鵲鳴庭樹，鬬而墜，子信曰：「有口舌事，雖敕喚亦不可往。」是夜琅琊王五使召，辭之，詰朝難作。<br/>
　　東方朔曰：積憂者得酒而解。<br/>
　　謝茂秦曰：五律首句用韻，宜突然而起，如「落日在簾鉤」是也。<br/>
　　趙汸曰：唐詩「鬬雀翻簷散，驚蟬出樹飛」，宋梅聖俞詩「懸蟲低復上，鬬雀墮還飛」，俱本此詩。</small><br/>
　　<span id="ke_xi" about="#mwt52" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#ke_xi" class="mw-selflink-fragment">可惜</a></span><br/>
　　花飛有底急，老去願春遲。可惜歡娛地，都非少<small about="#mwt53" typeof="mw:Transclusion">去聲</small>壯時。寬心應<small about="#mwt54" typeof="mw:Transclusion">平聲</small>是酒，遣興<small about="#mwt55" typeof="mw:Transclusion">去聲</small>莫過<small about="#mwt56" typeof="mw:Transclusion">平聲</small>詩。此意陶潛解，吾生後汝期。<br/>
　　<small about="#mwt57" typeof="mw:Transclusion">年老逢春，上四自惜。寄情詩酒，下四自遣。　起二，已領全意，言花有何事而急飛去乎，我衰老之人，願春色少留也。　<span class="book-name">杜臆</span>：三四正發願春遲，到此歡娛之地，惜非少壯之時，不復能有為矣。今惟借詩酒以寬心遣興，此意惟陶潛能解，而恨予生之晚也。蓋陶雖隱約於柴桑、粟里間，觀其美三良之殉主，羡荆軻之報仇，慕田疇之節義，知其非忘世者，但不逢時耳。公亦有志濟世，而厄於窮愁，故託之以自況歟。　通首逐句流對，似古詩，却是律體，清灑逸宕。</small><br/>
　　<small about="#mwt58" typeof="mw:Transclusion">申㴠光曰：「可惜歡娛地，都非少壯時」，是「歡娯恨白頭」註脚。下云「寬心應是酒，遣興莫過詩」，語近淺率矣。如<span class="book-name">定官後</span>詩「老夫怕趨走，率府且逍遙」，詞亦近俚。此皆開長慶一派，非盛唐氣象也。</small><br/>
　　<span id="du_zhuo" about="#mwt59" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#du_zhuo" class="mw-selflink-fragment">獨酌</a></span><br/>
　　<small about="#mwt60" typeof="mw:Transclusion">黃鶴編在<span class="date" title="761年">上元二年</span>作。周王褒詩：獨酌止傾瓢。</small><br/>
　　步屧<small about="#mwt62" typeof="mw:Transclusion">一作步履，一作倚杖</small>深林晚，開樽獨酌遲。仰蜂粘落絮<small about="#mwt63" typeof="mw:Transclusion">趙作蕊</small>，行<small about="#mwt64" typeof="mw:Transclusion">戶郎切，一作倒</small>蟻上<small about="#mwt65" typeof="mw:Transclusion">上聲</small>枯梨。薄劣慚真隱，幽偏得自怡。本無軒冕意，不是傲當時。<br/>
　　<small about="#mwt66" typeof="mw:Transclusion">上四，獨酌之景。下四，獨酌之情。步林向晚，獨酌從容，故得詳玩物情，此時逸興自娯，可以忘情榮祿矣。　行，行列也。或作倒蟻，便與仰蜂同意。　下四句，輾轉説來，有自憐自慰意，言才劣見棄，非同真隱，但對此幽勝，聊以自怡耳。才薄劣，故無軒冕之志。非真隱，又何敢笑傲當時乎。<br/>
　　<span class="book-name">淮南子</span>：深林叢薄。<br/>
　　謝靈運詩：彼美丘園道，喟焉傷薄劣。<span class="book-name">南史</span>：何尚之致仕<span class="place">方山</span>，著<span class="book-name">退居賦</span>以明所守。後還攝職，袁淑錄古隱士有踪無名者，為<span class="book-name">真隱傳</span>，以嗤焉。<br/>
　　陶弘景詩：山中何所有，嶺上多白雲。只可自怡悦，不堪持贈君。<br/>
　　<span class="book-name">莊子</span>：今之所謂得志者，軒冕之謂也。謝朓詩：志狹輕軒冕。</small><br/>
　　<span id="xu_bu" about="#mwt67" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#xu_bu" class="mw-selflink-fragment">徐步</a></span><br/>
　　<small about="#mwt68" typeof="mw:Transclusion">黃鶴從舊次在<span class="date" title="761年">上元二年</span>春作。　曇瑗詩：徐步寡逢迎。</small><br/>
　　整履<small about="#mwt70" typeof="mw:Transclusion">一作屐，一作屣</small>步青蕪，荒庭日欲晡。芹泥隨燕觜，蕊粉<small about="#mwt71" typeof="mw:Transclusion">龔芥隱<span class="book-name">筆記</span>作蕊粉，一作花蕊</small>上<small about="#mwt72" typeof="mw:Transclusion">上聲</small>蜂鬚。把酒從衣濕，吟詩信杖扶。敢論<small about="#mwt73" typeof="mw:Transclusion">平聲</small>才見忌，實有醉如愚。<br/>
　　<small about="#mwt74" typeof="mw:Transclusion">上四，徐步景物。下四，徐步情事。此庭内徐步也。燕銜泥而至，蜂採蕊而回，皆在日晡以後。步而把酒，故至傾衣。步而吟詩，故猶攜杖。才見忌，承詩。醉如愚，承酒。曰從、曰信，猶云憑他、任他。<br/>
　　<span class="book-name">杜臆</span>：公閒暇疏懶，卧時多而行時少，故須整履而起。<br/>
　　張協詩：荒庭寂以間。　<span class="book-name">列子</span>：日至於悲谷，是謂晡時。<br/>
　　<span class="book-name">埤雅</span>云：蜂蝶醜，皆以鬚嗅。鬚，蓋其鼻也，故杜詩云「花蕊上蜂鬚」。<br/>
　　<span class="book-name">論語</span>：不違如愚。<br/>
　　懶真子曰：古人吟詩，絕不草草，至於命題，各有深意。老杜<span class="book-name">獨酌</span>詩云「步屧深林晚，開樽獨酌遲。仰蜂粘落絮，行蟻上枯梨」,<span class="book-name">徐步</span>詩云「整履步青蕪，荒庭日欲晡。芹泥隨燕觜，花蕊上蜂鬚」，且獨酌，則無獻酬也。徐步，則非奔走也。以故蜂蟻之類，細微之物，皆能見之。若與客對談，或急趨而過，則何暇致詳至是。嘗以此問諸舅氏，舅氏曰：<span class="book-name">東山</span>之詩，蓋嘗言之：「伊威在室，蠨蛸在戶。町畽鹿場，熠燿宵行」，此物尋常亦有之，但人獨居閒處時，乃見得親切耳。杜詩之原出於此。</small><br/>
　　<span id="han_shi" about="#mwt75" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#han_shi" class="mw-selflink-fragment">寒食</a></span><br/>
　　<small about="#mwt76" typeof="mw:Transclusion">黃鶴從舊編在<span class="date" title="761年">上元二年</span>浣花溪作。　<span class="book-name">歲時記</span>：去冬至一百五日，有疾風甚雨，謂之寒食。據曆，在清明前二日。</small><br/>
　　寒食江村路<small about="#mwt78" typeof="mw:Transclusion">一作樹</small>，風花高下飛。汀煙輕冉冉，竹日淨暉暉。田父<small about="#mwt79" typeof="mw:Transclusion">一作舍</small>要<small about="#mwt80" typeof="mw:Transclusion">平聲</small>皆去，鄰家問<small about="#mwt81" typeof="mw:Transclusion">一作閙</small>不違。地偏相識<small about="#mwt82" typeof="mw:Transclusion">一作失</small>盡，雞犬亦忘歸<small about="#mwt83" typeof="mw:Transclusion">一作機</small>。<br/>
　　<small about="#mwt83_2" typeof="mw:Transclusion">上四，寒食所見之景。下四，寒食所接之人。　招要則赴，饋問不辭，人情既相親狎，至於雞犬忘歸，物性亦與之相忘矣。<br/>
　　江總詩：風花拂舞衣。<br/>
　　陶潛詩：冉冉星氣流。<br/>
　　何遜詩：暉暉視落日。<br/>
　　陶詩：田父有好懷。<br/>
　　劉向<span class="book-name">新序</span>：出訟鄰家，未為通計。　<span class="book-name">詩</span>：雜佩以問之。注：問，遺也。<br/>
　　<span class="book-name">漢書</span>：高帝作新豐，一如豐沛道路人家，雞犬放之，皆識其家。　遠注：江村止八九家，故盡相識。</small><br/>
　　<span id="shi_jing" about="#mwt84" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#shi_jing" class="mw-selflink-fragment">石鏡</a></span><br/>
　　<small about="#mwt85" typeof="mw:Transclusion"><span class="book-name">石鏡</span>、<span class="book-name">琴臺</span>二詩，黃鶴編在<span class="date" title="761年">上元二年</span>成都内。顧注：公詩有云「石鏡通幽魄，琴臺點絳唇」，乃後來復遊者。　<span class="book-name">華陽國志</span>：武都有一丈夫，化為女子，美而豔，蓋山精也。蜀王納為妃，無幾物故。蜀王遣五丁，之武都，擔土作冢，蓋地數畝，高七丈，上有石鏡表其門，今成都北角武擔是也。後王悲悼，作<span class="book-name">臾邪</span>之歌、<span class="book-name">龍歸</span>之曲。<span class="book-name">寰宇記</span>：冢上有一石，厚五寸，徑五尺，瑩徹，號曰石鏡。楊德周曰：<span class="book-name">路史</span>：開明妃墓，今武擔山也。有二石闕，武陵王蕭紀掘之，得玉石棺，棺中美女，顏色如生，體如冰。掩之而寺其上，鏡周三丈五尺。</small><br/>
　　蜀王將此鏡，送死置空山。冥寞憐香骨，提攜近玉顏。衆妃無復<small about="#mwt87" typeof="mw:Transclusion">扶又切</small>嘆，千騎<small about="#mwt88" typeof="mw:Transclusion">去聲</small>亦虛還。獨有傷心石，埋輪月<small about="#mwt89" typeof="mw:Transclusion">黃作玉</small>宇間。<br/>
　　<small about="#mwt90" typeof="mw:Transclusion">上四，敘石鏡之由。下則覩鏡而生感也。　當時留石表墓，為憐香骨，故攜鏡以對玉顏。及送葬之後，衆妃既去，千騎亦歸，獨有山留片石，長映月光而已。　傷心石，謂哀思寄於此石。嘆，謂送葬哀聲。他注謂衆妃妬寵，美人亡而無復歎恨，語意太曲。<br/>
　　<span class="book-name">易林</span>：悲哀哭泣，送死離鄉。<br/>
　　謝惠連<span class="book-name">祭古冢文</span>：號為冥寞君。　張華詩：死聞俠骨香。<br/>
　　<span class="book-name">神女賦</span>：苞温潤之玉顏。<br/>
　　輪，指圓鏡。後漢張綱<span title="後漢書·卷五十六·列傳第四十六：
漢安元年，選遣八使徇行風俗，皆耆儒知名，多歷顯位，唯綱年少，官次最微。餘人受命之部，而綱獨埋其車輪於洛陽都亭，曰：「豺狼當路，安問狐狸。」遂奏曰：「大將軍冀，河南尹不疑，蒙外戚之援，荷國厚恩，以芻蕘之資，居阿衡之任，不能敷揚五教，翼讚日月，而專為封豕長蛇，肆其貪叨，甘心好貨，縱恣無底，多樹諂諛，以害忠良。誠天威所不赦，不辟所宜加也。謹條其無君之心十五事，斯皆臣子所切齒者也。」書御，京師震竦。時冀妹為皇后，內寵方盛，諸梁姻族滿朝，帝雖知綱言直，終不忍用。" class="comment">埋輪都亭</span>，此借用其字。　江總詩：月宇照方疏。宋之問詩：賓至星槎落，仙來月宇空。</small><br/>
　　<small about="#mwt91" typeof="mw:Transclusion">兩詩譏古人之好色也。一則死後猶憐，一則病中尚愛。當時眷戀若此，豈知美人黃土，鏡前無色，臺畔無聲，則痴情皆屬幻相矣。</small><br/>
　　<span id="qin_tai" about="#mwt92" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#qin_tai" class="mw-selflink-fragment">琴臺</a></span><br/>
　　<small about="#mwt93" typeof="mw:Transclusion"><span class="book-name">寰宇記</span>：<span class="book-name">益部耆舊傳</span>：相如宅在州西笮橋北百許步，有琴臺在焉。　<span class="book-name">成都記</span>：琴臺院，以相如琴臺得名，而非其舊。舊臺在城外浣花溪之海安寺南，今為金花寺。元魏伐蜀，下營於此，掘塹，得大甕二十餘口，蓋所以響琴也。隋蜀王秀更增五臺，并舊為六。</small><br/>
　　茂陵多病後，尚愛卓文君。酒肆人間世，琴臺日暮雲。野花留寶靨<small about="#mwt94" typeof="mw:Transclusion">益涉切</small>，蔓草見<small about="#mwt95" typeof="mw:Transclusion">音現</small>羅裙。歸鳳求凰意，寥寥不復<small about="#mwt96" typeof="mw:Transclusion">扶又切</small>聞。<br/>
　　<small about="#mwt97" typeof="mw:Transclusion">上四溯琴臺遺事，下則登臺而弔古也。　病後猶愛，言鍾情獨至。酒肆二句，寫茂陵生前之事，是昔日琴臺。野花二句，想文君殁後之容，是今日琴臺。歸鳳求凰，乃當時琴心所託，末故用此作結。<br/>
　　<span class="book-name">史記</span>：司馬相如，蜀郡成都人，字長卿，以貲為郎，因病免歸，而家貧。時卓王孫有女新寡，好音，相如以琴心挑之，文君夜亡奔相如，與俱之臨邛。盡賣其車騎，買一酒舍酤酒，而令文君當壚，相如自滌器於市中。又曰：相如常有消渴病，既病免，家居茂陵。庾信詩：茂陵忽多病。<br/>
　　<span class="book-name">漢書</span>韋昭注：壚，酒肆也。　<span class="book-name">莊子·内篇</span>有<span class="book-name">人間世</span>。<br/>
　　江淹詩：日暮碧雲合，佳人殊未來。<br/>
　　江總詩：野花不識采。　<span class="book-name">説文</span>：靨，頰輔也。趙曰：寶靨，花鈿也。　<span class="book-name">酉陽雜俎</span>：近代籹，尚靨如射月，曰黃星靨。靨鈿之名，蓋自孫和鄧夫人始。朱注：唐時婦女，多貼花鈿於面，謂之靨飾，李賀詩「花合靨朱紅」是也。<br/>
　　<span class="book-name">詩</span>：野有蔓草。　班婕妤<span class="book-name">擣素賦</span>：曵羅裙之綺靡。江總妻<span class="book-name">賦庭草</span>詩：雨過草芊芊，連雲鎖南陌。門前君試看，似妾羅裙色。<br/>
　　左思詩：寥寥空宇内。</small><br/>
　　<small about="#mwt98" typeof="mw:Transclusion">按：趙汸注云：玩人世於酒肆之中，思暮雲於琴臺之上，狀其不羈而多情。此説得之。他家謂酒肆徒傳人世，琴臺空映暮雲，與下截混同，故不必從。<br/>
　　黃生曰：作此題者，有二種語。輕薄之士，慕其風流，道學之儒，譏其淫佚。慕者徒騁艷詞，譏者動多腐句，均去風雅遠矣。此詩低徊想像，若美之不容口者，其實譏世俗之好德不如好色耳。清辭麗句，攀屈宋而軼齊梁，豈後世文士老儒所能望其後塵哉。</small><br/>
　　<small about="#mwt99" typeof="mw:Transclusion"><span class="book-name">玉臺新咏</span>：相如<span class="book-name">琴歌</span>曰：鳳兮鳳兮歸故鄉，遨遊四海求其凰，時未遇兮無所將。何悟今日登斯堂，有豔淑女在閨房。室邇人遐愁我腸，何緣交頸為鴛鴦。又歌曰：凰兮凰兮從我棲，得托孽尾永為妃。交情通體心相怡，中夜相從知者誰。雙羽俱起翻高飛，無感我心使予悲。</small><br/>
　　<span id="chun_shui_sheng_er_jue" about="#mwt100" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#chun_shui_sheng_er_jue" class="mw-selflink-fragment">春水生二絕</a></span><br/>
　　<small about="#mwt101" typeof="mw:Transclusion">鶴注：此當是<span class="date" title="761年">上元二年</span>春作，詩云「小灘渾欲平」，則在浣花溪矣。</small><br/>
　　二月六夜春水生，門前小灘<small about="#mwt103" typeof="mw:Transclusion">一云籬</small>渾<small about="#mwt104" typeof="mw:Transclusion">平聲</small>欲平。鸕鷀鸂<span about="#mwt105" typeof="mw:Transclusion">鶒</span>莫漫喜，吾與汝曹俱眼明。<br/>
　　<small about="#mwt106" typeof="mw:Transclusion">此章見春水而喜。　趙曰：玩末二句意，公可謂與物委蛇而同其波矣。<br/>
　　<span class="book-name">吳志·孫權傳</span>：春水方生。<br/>
　　<span class="book-name">淮賦</span>：鸂鶒尋邪而逐害。</small><br/>
　　一夜水高二尺<small about="#mwt108" typeof="mw:Transclusion"><span class="book-name">杜臆</span>作文</small>强，數日不可更禁<small about="#mwt109" typeof="mw:Transclusion">平聲</small>當。南市津頭有船賣，無錢即買繫<small about="#mwt110" typeof="mw:Transclusion">音計</small>籬旁。<br/>
　　<small about="#mwt111" typeof="mw:Transclusion">此章見水至而憂。　强，多也。禁當，禁止也。無錢買船，誠恐水没草堂耳。<br/>
　　羅大經曰：少陵詩有全篇用常俗語而不害其為超脱，如此章是也。</small><br/>
　　<span id="jiang_shang_zhi" about="#mwt112" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#jiang_shang_zhi" class="mw-selflink-fragment">江上值<small about="#mwt113" typeof="mw:Transclusion">一作置</small>水如海<span about="#mwt114" typeof="mw:Transclusion">勢</span>聊短述</a></span><br/>
　　<small about="#mwt115" typeof="mw:Transclusion">此當是<span class="date" title="761年">上元二年</span>作。　吳論：江上值水勢如海，公見此奇景，偶無奇句，故不能長吟，聊為短述耳。題意在下三字，故通篇皆作自謙之詞。詩云「春來花鳥」，又言「新添水檻」，蓋草堂成後，又逢春水也。</small><br/>
　　為人性僻耽佳句，語不驚人死不休。老去詩篇渾漫與<small about="#mwt116" typeof="mw:Transclusion">從<span class="book-name">黃鶴本</span>，别作興</small>，春來花鳥莫深愁。新添水檻供垂釣，故著<small about="#mwt118" typeof="mw:Transclusion">涉略切</small>浮槎替入舟。焉<small about="#mwt119" typeof="mw:Transclusion">於虔切</small>得思<small about="#mwt120" typeof="mw:Transclusion">去聲</small>如陶謝手，令<small about="#mwt121" typeof="mw:Transclusion">平聲</small>渠述作與同遊。<br/>
　　<small about="#mwt122" typeof="mw:Transclusion">此一時拙於詩思而作也。少年刻意求工，老則詩境漸熟，但隨意付與，不須對花鳥而苦吟愁思矣。檻外浮槎，代作釣舟，此水勢之盛也。才非陶謝，無此述作，聊為短述而已。<span class="book-name">杜臆</span>：玩末二句，公蓋以陶謝詩為驚人語也，此惟深於詩者知之。<br/>
　　雖死不休，甚言求工。<br/>
　　趙注：將愁字屬花鳥説，蓋詩人形容刻露，花鳥亦應愁怕，猶崔日用詩「朝來花鳥若有情」也。　錢箋：春來花明鳥語，酌景成詩，莫須苦索，愁句不工也。若指花鳥莫須愁，豈知花鳥得佳詠，則光彩生色，正須深喜，何反深愁耶。<br/>
　　<span class="book-name">説文</span>：檻，櫳也，軒窗之下，為櫺曰欄，以板曰檻。<br/>
　　槎，木桴也。楊師道詩：卧柳礙浮槎。　渾，皆也。漫，徒也。替，代也。<br/>
　　陶謝，謂淵明、恵連。<br/>
　　<span class="book-name">抱朴子</span>：徒疲勞於述作。</small><br/>
　　<small about="#mwt123" typeof="mw:Transclusion"><span class="book-name">呂氏童蒙訓</span>曰：陸士衡<span class="book-name">文賦</span>：「立片言以居要，乃一篇之警策」，此要論也。文章無警策則不足以傳世，盖不能竦動世人。如杜子美及唐人諸詩，無不如此。但晉宋間人，專致力於此，故失於綺靡而無高古氣味。杜詩云「語不驚人死不休」，所謂驚人語，即警策也。<br/>
　　朱瀚曰：少陵對錦江水而袖手，青蓮對黃鶴樓而擱筆，其警悟後學不淺。然玩頷聯，亦有漸老漸熟之意，故字用借對法。<br/>
　　今按：作詩機神，偶有敏鈍，忽然機到，則曰「詩應有神助」，忽然機澀，則曰「老去詩篇渾漫與」。若云公自五十後，年衰才盡，何以又曰「晚節漸於詩律細」乎。今考夔詩，如<span class="book-name">秋興</span>八首、<span class="book-name">諸將</span>五首、<span class="book-name">詠懷古跡</span>諸作，皆極精彩，未可謂皆率意漫與也。<br/>
　　<span class="book-name">黃鶴本</span>及趙次公註，皆作「漫與」。<span class="book-name">韻府羣玉</span>引此詩，亦作「漫與」。王介甫詩「粉墨空多真漫與」，蘇子瞻詩「袖手焚筆硯，清篇真漫與」，皆可相証。諸家因前題<span class="book-name">漫興</span>九首，遂并此亦作「漫興」。按上聯有「句」字，次聯又用「興」字，不宜疊見去聲。</small><br/>
　　<span id="shui_kan_qian_xin" about="#mwt124" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#shui_kan_qian_xin" class="mw-selflink-fragment">水檻遣心<small about="#mwt125" typeof="mw:Transclusion">一作興</small>二首</a></span><br/>
　　<small about="#mwt126" typeof="mw:Transclusion">邵注：草堂水亭之檻，言憑檻眺望以遣心也。</small><br/>
　　去郭軒楹敞，無村<small about="#mwt128" typeof="mw:Transclusion"><span class="book-name">草堂本</span>作林</small>眺望賒。澄江平少岸，幽樹晚多花。細雨魚兒出，微風燕子斜。城中十萬戶，此地兩三家。<br/>
　　<small about="#mwt129" typeof="mw:Transclusion">此章詠雨後晚景，情在景中。　中四，皆水檻前所眺望者。末聯，遙應郭村，以見郊居之清曠。八句排對，各含遣心。<br/>
　　梁簡文帝詩：細雨階前入。<br/>
　　黃希曰：成都戶十六萬九百五十，此云「城中十萬戶」，雖未必及其數，亦夸其盛耳。</small><br/>
　　<small about="#mwt130" typeof="mw:Transclusion">葉石林曰：詩語忌過巧，然緣情體物，自有天然之妙。如老杜「細雨魚兒出，微風燕子斜」，此十字殆無一字虛設。細雨著水面為漚，魚常上浮而淰。若大雨，則伏而不出矣。燕體輕弱，風猛則不勝，惟微風，乃受以為勢，故又有「輕燕受風斜」之句。</small><br/>
　　蜀天常夜雨，江檻已朝晴。葉潤林塘密，衣乾<small about="#mwt131" typeof="mw:Transclusion">音干</small>枕席清。不堪祇<small about="#mwt132" typeof="mw:Transclusion">音支</small>老病，何得尚<small about="#mwt133" typeof="mw:Transclusion">一作向</small>浮名。淺把涓涓酒，深憑送此生。<br/>
　　<small about="#mwt134" typeof="mw:Transclusion">次章，説初晴晚景，下四言情。　葉潤承雨，衣乾頂晴，老病忘名，酒送餘生，此對景而遣懷也。<br/>
　　蜀中雅州，常多陰雨，號曰漏天。<br/>
　　王勃詩：林塘花月下，别是一番春。<br/>
　　陶潛詩：夜中枕席冷。<br/>
　　<span class="book-name">杜臆</span>曰：淺把，見無奢願也。<br/>
　　遠注：公詩喜用「送」字，如送老、送此生之類，然亦有本。謝朓詩「遠近送春日」，沈約詩「送日隱高閣」，亦曾用之矣。　</small><br/>
　　<span id="jiang_zhang-n1321" about="#mwt135" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#jiang_zhang-n1321" class="mw-selflink-fragment">江漲</a></span><br/>
　　<small about="#mwt136" typeof="mw:Transclusion">梁氏編在<span class="date" title="761年">上元二年</span>。　<span class="book-name">杜臆</span>：時必蜀中有兵亂，感江漲而起興，故有末句。</small><br/>
　　江發蠻夷漲，山添雨雪流。大聲吹地轉，高浪蹴天浮。魚鱉為人得，蛟龍不自謀。輕帆好去便，吾道付滄洲。<br/>
　　<small about="#mwt137" typeof="mw:Transclusion">雨降雪融，江漲之由。地轉天浮，江漲之勢。魚龍失所，江漲所驅。輕帆浮海，江漲有感也。　次聯句意警拔，全在「吹」「蹴」兩字，下得奇雋。近岸，故為人得。窟移，故不自謀。<br/>
　　洙曰：蜀水之源，皆出夷地。<br/>
　　鶴曰：蜀山高而陰，經年雪不消。今惟水勢之盛，衝之而流也。<br/>
　　<span class="book-name">海賦</span>：似地軸，拔挺而爭迴。又：浮天無岸。地轉、天浮四字，本此。　郭璞詩：高浪駕蓬萊。<br/>
　　<span class="book-name">新序</span>：魚鱉之居也，厭深而之淺，故得。<br/>
　　<span class="book-name">史記·孔子世家</span>：蛟龍不合陰陽。<br/>
　　滄洲，神仙境也。何遜詩：獨宿下滄洲。</small><br/>
　　<span id="liang_qi_xiao" about="#mwt139" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#liang_qi_xiao" class="mw-selflink-fragment">朝雨</a></span><br/>
　　<small about="#mwt138" typeof="mw:Transclusion">當是<span class="date" title="761年">上元二年</span>秋作。</small><br/>
　　涼氣曉<small about="#mwt140" typeof="mw:Transclusion">一作晚，非</small>蕭蕭，江雲亂眼飄。風鳶<small about="#mwt141" typeof="mw:Transclusion">一作鴛</small>藏近渚，雨燕集深條。黃綺終辭<small about="#mwt142" typeof="mw:Transclusion">一作投</small>漢，巢由不見堯。草堂樽酒在，幸得過清朝<small about="#mwt143" typeof="mw:Transclusion">一作宵</small>。<br/>
　　<small about="#mwt143_2" typeof="mw:Transclusion">上四，朝雨之景。下四，對雨感懷。涼氣、江雲，雨勢驟來。鳶藏、燕集，禽鳥避雨也。又以古人自況，盖將託草堂於世外歟。<br/>
　　庾肩吾詩：北園涼氣高。<br/>
　　庾信詩：驚花亂眼飄。又：雲光偏亂眼。<br/>
　　四皓避秦，入商洛山，漢高帝召之不至。夏黃公、綺里季，四皓之二人也。庾闡<span class="book-name">閒居賦</span>：黃綺結其雲樓。<br/>
　　<span class="book-name">漢書</span>：王莽以安車迎薛方，方辭謝曰：「堯舜在上，下有巢由」。<span class="book-name">逸士傳</span>：巢父聞許由之為堯所讓也，曰：「汝何不隱汝形，藏汝光」，由悵然不自得，乃過清冷之水，洗其耳。<br/>
　　陶潛詩：清朝起南颸。</small><br/>
　　<span id="wan_qing" about="#mwt144" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#wan_qing" class="mw-selflink-fragment">晚晴</a></span><br/>
　　<small about="#mwt145" typeof="mw:Transclusion"><span class="book-name">杜臆</span>：朝雨而晚晴，乃同日所作。　何遜詩：褰裳對晚晴。</small><br/>
　　村晚驚風度，庭幽過雨霑。夕陽薰細草，江色映疏簾。書亂誰能帙，杯乾<small about="#mwt146" typeof="mw:Transclusion">音干</small>自可添。時聞有餘論，未怪老夫潛。<br/>
　　<small about="#mwt147" typeof="mw:Transclusion">薰草映簾，晚晴之景。整書酌酒，晚晴之事。末有與俗相安之意，言時聞蜀人之論，未嘗怪此一潛夫也。　本傳謂公在成都，與田夫野老相狎蕩，盖能親厚於人而人共悦之，故有後二句。洪注：老夫潛，只是説老潛夫，特倒拈以協韻耳。舊注因後漢王符有<span class="book-name">潛夫論</span>，遂將論字屬自己，其説難通。<br/>
　　曹植詩：驚風飄白日，忽然歸西山。<br/>
　　陸瓊詩：庭幽花似雪。<br/>
　　<span class="book-name">詩</span>：度其夕陽。　<span class="book-name">别賦</span>：陌上草薰。鮑照詩：北園有細草。<br/>
　　黃生注：江色映簾，夕陽返照故也。梁元帝詩：疏簾度晚光。<br/>
　　<span class="book-name">子虛賦</span>：願聞先生之餘論。孔融書：乃使餘論遠聞。<span class="book-name">宋書·江夏王傳</span>：如聞外論，不以為非。</small><br/>
　　<span id="gao_nan" about="#mwt144_2" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#gao_nan" class="mw-selflink-fragment">高柟</a></span><br/>
　　<small about="#mwt148" typeof="mw:Transclusion">從舊次在<span class="date" title="761年">上元二年</span>。　<span class="book-name">爾雅</span>：梅柟。注：似杏，實酸，俗作楠。　鶴曰：公有<span class="book-name">柟樹為風雨所拔歌</span>云「倚天柟樹草堂前」，此云「接葉製茅亭」，歌云「浦上童童一盖青」，此云「江邊一盖青」，故知即此柟樹也。</small><br/>
　　柟樹色冥冥，江邊一盖青。近根開藥圃，接葉製茅亭。落景<small about="#mwt151" typeof="mw:Transclusion">音影</small>陰猶合，微風韻可聽<small about="#mwt152" typeof="mw:Transclusion">平聲</small>。尋常絕醉困，卧此片時醒。<br/>
　　<small about="#mwt153" typeof="mw:Transclusion">中四皆屬敘景。但近根接葉，連上柟樹。落景微風，起下醉卧。仍在上下四句分截。<br/>
　　開，墾土也。<br/>
　　謝朓詩：落景皎晚陰。<br/>
　　蕭子範詩：試逐微風遠。<br/>
　　醉困，即酒困也。</small><br/>
　　<span id="e_shu" about="#mwt154" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#e_shu" class="mw-selflink-fragment">惡樹</a></span><br/>
　　<small about="#mwt155" typeof="mw:Transclusion">黃鶴編在<span class="date" title="761年">上元二年</span>。</small><br/>
　　獨遶虛齋徑，常持小斧柯。幽陰成頗雜，惡木剪還多。枸杞因<small about="#mwt156" typeof="mw:Transclusion">一作固</small>吾有，雞棲奈汝<small about="#mwt157" typeof="mw:Transclusion">一作爾</small>何。方知不材者<small about="#mwt158" typeof="mw:Transclusion">一云木</small>，生長<small about="#mwt159" typeof="mw:Transclusion">丁丈切</small>漫婆娑。<br/>
　　<small about="#mwt160" typeof="mw:Transclusion">上四厭惡木難除，下嘆其徒生無益。「惡木剪還多」起下四句，言枸杞延年，若因吾而有者，雞棲賤樹，奈何其復叢耶。可見不材漫生，物類亦有然者。<br/>
　　古銘：毫末不札，將尋斧柯。<br/>
　　何遜詩：惡木寧無幹。<br/>
　　道書：千年枸杞，其形似犬，故以枸名。<span class="book-name">高隱外書</span>：朱孺子居大若巖，食枸杞根，身輕。<br/>
　　朱注：<span class="book-name">急就篇注</span>：皂筴樹，一名雞棲。<span class="book-name">魏志</span>：劉放、孫資，久典樞要，夏侯獻、曹肇心不平。殿有雞棲樹，二人相謂：「此亦久矣，其能復幾」。　<span class="book-name">莊子</span>：此木以不材得終天年。<br/>
　　<span class="book-name">詩</span>注：婆娑，舞貌。<span class="book-name">世説</span>：殷仲文與衆在聽，視槐良久，嘆曰：「此樹婆娑，無復生意」。</small><br/>
　　<span id="jiang_pan" about="#mwt161" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#jiang_pan" class="mw-selflink-fragment">江畔<small about="#mwt162" typeof="mw:Transclusion">一作上</small>獨步尋花七絕句</a></span><br/>
　　<small about="#mwt163" typeof="mw:Transclusion">鶴曰：詩云「東望少城花滿煙」，當是在浣花溪作。　舊編在<span class="date" title="762年">寶應元年</span>，朱本編在<span class="date" title="761年">上元二年</span>。</small><br/>
　　江上被花惱不徹，無處告訴只顛狂。走覓南鄰愛酒伴<small about="#mwt164" typeof="mw:Transclusion">原注：斛斯融，吾酒徒</small>，經旬出飲獨空床。<br/>
　　<small about="#mwt165" typeof="mw:Transclusion">首章，乃㝷花獨步之由。<span class="book-name">杜臆</span>：顛狂二字，乃七絕之綱。　不逢酒伴，故獨步花前耳。<br/>
　　徹，盡也。<br/>
　　<span class="book-name">晉陽秋</span>：謝尚收涕告訴。</small><br/>
　　稠花亂蕊裹<small about="#mwt167" typeof="mw:Transclusion">舊作畏，<span class="book-name">正異</span>定作裹</small>江濱，行步欹危實<small about="#mwt168" typeof="mw:Transclusion">一云獨</small>怕春。詩酒尚堪驅使在，未須料理白頭人。<br/>
　　<small about="#mwt169" typeof="mw:Transclusion">遠注：此初至江邊而作。　行步欹危，老年之狀。詩酒堪使，不須慮死也。前二自悲，後二自慰。　<span class="book-name">杜臆</span>：前云花惱，此云怕春，皆用反語。詩酒曰驅使，白頭曰料理，出語皆奇。<br/>
　　<span class="book-name">淮南子</span>：包裹於天地之間。此「裹」字所本。趙曰：裹江濱，兩岸俱有花也。司空圖詩「千英萬萼裹枝紅」，即此意。　王粲詩：率彼江濱。<br/>
　　錢箋：白樂天詩「防愁預惡春」，即怕春之意。<br/>
　　<span class="book-name">世説</span>：韓康伯母聞二吳哭母哀，語子曰：「汝若為選官，當先料理此人」。又：王子猷作桓車騎參軍，桓謂王曰：「卿在府久，比當相料理」。</small><br/>
　　江深竹靜兩三家，多事紅花映白花。報答春光知有處，應<small about="#mwt170" typeof="mw:Transclusion">平聲</small>須美酒送生涯。<br/>
　　<small about="#mwt171" typeof="mw:Transclusion">吳論：此過臨江數家而作。　兩三家，家之少。紅白花，花之繁。曰多事，亦有惱花意。酒送餘生，不孤春色，便是報答處。<br/>
　　多事，就花開言。遠注謂種花者多事，非。　李白詩：桃花能紅李能白。<br/>
　　梁元帝詩：徒望春光新。<br/>
　　曹植詩：美酒斗十千。</small><br/>
　　東望少<small about="#mwt173" typeof="mw:Transclusion">去聲</small>城花滿煙，百花高樓更可憐。誰能載酒開金盞<small about="#mwt174" typeof="mw:Transclusion">一作鎖</small>，喚取佳人舞繡筵。<br/>
　　<small about="#mwt175" typeof="mw:Transclusion">吳論：此回望城中而作。　少城居密，故煙氣蒙花。招飲無人，所以望樓興歎。　<span class="book-name">杜臆</span>：變煙花為花滿煙，化腐為新。<br/>
　　左思<span class="book-name">蜀都賦</span>：亞以少城，接乎其西。市廛所舍，賈商之淵。注：少城，小城也，在城西，市在其中。<span class="book-name">元和郡國志</span>：少城，在成都縣西南一里。　黃生以百花樓為少城酒樓，希謂在百花潭上，未合。</small><br/>
　　黃師塔前江水東，春光懶困倚微風。桃花一簇開無主，可愛深紅愛<small about="#mwt176" typeof="mw:Transclusion">晉作映，一作愛，一作與</small>淺紅。<br/>
　　<small about="#mwt177" typeof="mw:Transclusion">吳論：此至黃師塔前而作。　春時懶倦，故倚風少憩。師亡無主，則深淺紅花，亦任人自賞而已。　朱注：疊用愛字，言愛深紅乎，抑愛淺紅乎，有令人應接不暇意。<br/>
　　陸游<span class="book-name">老學菴筆記</span>：余以事至犀浦，過松林，甚茂，問馭卒，此何處，答曰：「師塔也」，蜀人呼僧為師，葬所為塔，乃悟少陵「黃師塔前」之句。<br/>
　　庾信詩：深紅蓮子豔。朱超道詩：蘭心帶淺紅。</small><br/>
　　黃四娘家花滿蹊，千朵萬朵壓枝低。留連戲蝶時時舞，自在嬌鶯恰恰啼。<br/>
　　<small about="#mwt178" typeof="mw:Transclusion">吳論：此至黃四娘家而作。　師塔、黃家，殁存雖異，但看春光易度，同歸零落耳，故復有花盡老催之感。此三章聯絡意也。<br/>
　　梁元帝詩：戲蝶時飄粉，風花乍落香。<br/>
　　古樂府：澤雉飲啄常自在。　陳後主詩：嬌鶯含響偶。駱賓王詩：分念嬌鶯一種啼。</small><br/>
　　不是愛花即欲<small about="#mwt180" typeof="mw:Transclusion">一作肯</small>死<small about="#mwt181" typeof="mw:Transclusion">一作看花即索死</small>，只恐花盡老相催。繁枝容易<small about="#mwt182" typeof="mw:Transclusion">去聲</small>紛紛落，嫩蕊<small about="#mwt183" typeof="mw:Transclusion">一作葉</small>商量<small about="#mwt184" typeof="mw:Transclusion">平聲</small>細細開。<br/>
　　<small about="#mwt185" typeof="mw:Transclusion">遠注：末章總結，乃惜花之詞。　愛花欲死，少年之情，花盡老催，暮年之感。繁枝易落，過時者將謝。嫩蕊細開，方來者有待。亦寓悲老惜少之意。　鍾惺云：前二語，即惱花怕春意。商量細開，不欲其一往而盡也。　遠注：每首㝷花，章法各能變化。</small><br/>
　　<span id="jin_ting" about="#mwt186" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#jin_ting" class="mw-selflink-fragment">進艇</a></span><br/>
　　<small about="#mwt187" typeof="mw:Transclusion">鶴注：詩云「南京久客」，當是<span class="date" title="761年">上元二年</span>作。</small><br/>
　　南京久客耕南畝，北望傷神坐<small about="#mwt189" typeof="mw:Transclusion">一作卧</small>北窗。晝引老妻乘小艇，晴看<small about="#mwt190" typeof="mw:Transclusion">平聲</small>稚子浴清江。俱飛蛺蝶元相逐，並蒂芙蓉本自雙。茗飲蔗漿攜所有，瓷甖無謝玉為缸。<br/>
　　<small about="#mwt191" typeof="mw:Transclusion">此公卜居後，乘舟以遣興也。中四，喜妻子相聚，賦而兼比。末則隨寓而安，聊以自慰耳。　南京，謂成都。北望，指長安。花蝶，舟中所見者。茗漿，舟中所攜者。相逐比子，並蒂比妻。　<span class="book-name">杜臆</span>：讀起語，知非真快心之作，所謂「駕言出遊，以寫我憂」者。公艱難入蜀，得攜妻子，此不幸中之幸也，故形之於詠歌。<br/>
　　明皇幸蜀，號成都為南京，置尹，比兩都。　<span class="book-name">易林</span>：久客無林。　<span class="book-name">詩</span>：俶載南畝。<br/>
　　庾信詩：薊門還北望。　<span class="book-name">别賦</span>：造手分而銜涕，感寂寞而傷神。　<span class="book-name">陶潛傳</span>：高卧北窗。<br/>
　　<span class="book-name">淮南子</span>：越舲蜀艇。庾信詩：小艇釣蓮溪。船小而長者為艇。<br/>
　　<span class="book-name">牟子</span>：深不絕涓流，稚子浴其淵。<br/>
　　梁武帝詩：飛飛雙蛺蝶，低低兩差池。<br/>
　　<span class="book-name">初學記</span>：宋有天淵池、華林池，池有雙蓮同幹，芙蓉異花並蒂。<br/>
　　<span class="book-name">爾雅</span>：荷，芙蕖。注：别名芙蓉，江東呼為荷。　<span class="book-name">洛陽伽藍記</span>：北魏侍中楊元慎曰：「菰稗為飯，茗飲作漿」。　<span class="book-name">招魂</span>：濡鱉炮羔，有柘漿些。注：柘，謂蔗也。取諸蔗之汁，以為漿飲。<br/>
　　鄒陽<span class="book-name">酒賦</span>：醪釀既成，綠瓷既啟。　瓷不讓玉，言貴賤齊視也。<span class="book-name">抱朴子</span>：日月無謝於精明。鮑照詩：無謝堯為君，何用知柏皇。無謝，皆作不讓解。</small><br/>
　　<small about="#mwt192" typeof="mw:Transclusion">葛常之曰：<span class="book-name">北征</span>詩云「經年至茅屋，妻子衣百結。慟哭松聲迴，悲泉共幽咽」，是時方脱身於萬死一生，以得見妻兒為幸。至秦州則有「曬藥能無婦，應門亦有兒」，之句已非北征時矣。及成都卜居後，<span class="book-name">江村</span>詩云「老妻畫紙為棋局，稚子敲針作釣鉤」，<span class="book-name">進艇</span>詩云「晝引老妻乘小艇，晴看稚子浴清江」，其優游愉悦之情，見於嬉戲之際，則又異於客秦時矣。<br/>
　　申㴠光曰：「南京久客耕南畝，北望傷神坐北窗」，南北字疊用對映，杜詩每戲為之。如「舊日重陽日，傳杯不放杯」、「桃花細逐楊花落，即從巴峽穿巫峽」之類，後人效之，易入惡道。</small><br/>
　　<span id="yi_shi_ta_xiang_yuan" about="#mwt194" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#yi_shi_ta_xiang_yuan" class="mw-selflink-fragment">一室</a></span><br/>
　　<small about="#mwt193" typeof="mw:Transclusion">一室即草堂，此當是<span class="date" title="761年">上元二年</span>作。若在元年，方構草堂，豈遂欲舍蜀而去荆蠻乎，舊編非是。　後漢陳蕃曰：大丈夫處世，當掃除天下，安事一室乎。</small><br/>
　　一室他鄉遠<small about="#mwt195" typeof="mw:Transclusion">一作老</small>，空林暮景懸。正愁聞塞笛，獨立見江船。巴蜀來多病，荆蠻去幾年<small about="#mwt196" typeof="mw:Transclusion">一作千</small>。應<small about="#mwt197" typeof="mw:Transclusion">平聲</small>同王粲宅，留井峴山前。<br/>
　　<small about="#mwt198" typeof="mw:Transclusion">公在蜀而懷楚也。正愁二句，承上暮景，亦起下意。聞笛而愁，以留蜀多病故也。獨立見船，適荆將在何年乎。襄陽本公祖居，故欲留跡其地。舊注謂留井於蜀者，非。峴山遺井，在荆，不在蜀也。　遠注：巴蜀來，荆蠻去，各三字一讀。<br/>
　　張載詩：鳴鶴聒空林。<br/>
　　<span class="book-name">秦國策</span>：西有巴蜀。洙注：<span class="book-name">成都記</span>：其西即隴之南首，故曰隴蜀。以與巴接，復曰巴蜀。<br/>
　　荆蠻，楚地。<span class="book-name">詩</span>：蠢爾蠻荆。王粲<span class="book-name">七哀詩</span>：遠身適荆蠻。<br/>
　　<span class="book-name">襄沔記</span>：王粲宅，在襄陽縣西二十里峴山坡下，宅前有井，人呼為仲宣井。</small><br/>
　　<small about="#mwt199" typeof="mw:Transclusion">趙汸曰：此詩三四，景在情中，客寓無聊之感也。句法與「鉤簾宿鷺起，丸藥流鶯囀」同。如「卷簾黃葉落，鎖印子規啼」，又其苗裔也。但此猶出「聞」「見」二字，為稍異耳。</small><br/>
　　<span id="suo_si-n1332" about="#mwt200" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#suo_si-n1332" class="mw-selflink-fragment">所思</a></span><br/>
　　<small about="#mwt201" typeof="mw:Transclusion">鶴注編在<span class="date" title="761年">上元二年</span>。　蔡夢弼曰：崔漪，盖自吏部而謫荆州司馬也。　<span class="book-name">唐書·杜鴻漸傳</span>：祿山亂，肅宗至平涼，鴻漸與節度判官崔漪定議興復。　謝朓詩：開襟望所思。</small><br/>
　　苦憶荆州醉司馬<small about="#mwt203" typeof="mw:Transclusion">原注：崔吏部漪</small>，謫官<small about="#mwt204" typeof="mw:Transclusion">一作居</small>樽酒<small about="#mwt205" typeof="mw:Transclusion">一作俎</small>定常開。九江日落醒何處，一柱觀<small about="#mwt206" typeof="mw:Transclusion">去聲</small>頭眠幾回。可憐懷抱向人盡，欲問平安無使<small about="#mwt207" typeof="mw:Transclusion">去聲</small>來。故憑錦水將雙淚，好過瞿唐灩澦堆。<br/>
　　<small about="#mwt208" typeof="mw:Transclusion">上四懷崔司馬，下傷音書闊絕也。苦憶二字，直貫通章。　<span class="book-name">杜臆</span>：官雖謫，酒常開，便見司馬胸次。或醒或眠，顛狂落拓，真得酒中趣者，此為醉司馬傳神，而相憶已在其中。五六，彼此互言，更見兩情遙企，在己則有懷欲罄，在彼則信使莫通，此所以苦憶淚零，而欲憑江水以達之也。此詩備寫苦衷，語語足泣鬼神。　朱瀚曰：九江、一柱，荆州謫居之地。　顧注：懷抱，懷崔之意。向人，逢人問訊也。舊以懷抱屬崔者，非。<br/>
　　<span class="book-name">易</span>：樽酒簋貳。<br/>
　　<span class="book-name">禹貢</span>：九江孔殷。<span class="book-name">蔡傳</span>：九江，即今之洞庭也。沅水、漸水、元水、辰水、敘水、酉水、灃水、資水、湘水，皆合於洞庭，是名九江。楊德周曰：此九江，斷主<span class="book-name">蔡傳</span>，若潯陽之九江，乃揚州境，與一柱觀不合矣。<br/>
　　<span class="book-name">渚宮故事</span>：宋臨川王義慶鎮江陵，於羅公洲立觀，甚大而惟一柱。<span class="book-name">一統志</span>：在松滋縣東，邱家湖中。劉孝綽詩：經過一柱觀，出入三休臺。<br/>
　　古詩：臨風送懷抱。<br/>
　　古樂府：問客平安不。<br/>
　　<span class="book-name">烏鳶歌</span>：淚泫泫兮雙懸。<br/>
　　<span class="book-name">荆州記</span>：灩澦如馬，瞿唐莫下。灩澦如象，瞿唐莫上。瞿唐峽，在夔州，峽口有灩澦石。</small><br/>
　　<small about="#mwt209" typeof="mw:Transclusion">王嗣奭曰：此詩「觀頭」借對「日落」，五六接上失嚴，此不縛於律，所謂不繩削而自合也。不知者以為隤然自放矣。<br/>
　　洪邁<span class="book-name">容齋隨筆</span>云：七言律，大抵多引韻起，若以側句入，尤峻，如杜「幽棲地僻經過少」是也。然猶是對偶。若以散句起，又佳，如「苦憶荆州醉司馬」是也。葉晦叔昔贈予詩「此地相從驚歲晚，登臨況是客歸時。却將襟抱向誰可，正爾艱難惟子知。情到中年工作惡，别於生處易為悲。梅花盡落清江上，黯淡西風凍雨垂。」正用此體。</small><br/>
　　<span id="wen_hu_si_liu_guan_wei_gui" about="#mwt210" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#wen_hu_si_liu_guan_wei_gui" class="mw-selflink-fragment">聞斛斯六官未歸</a></span><br/>
　　<small about="#mwt211" typeof="mw:Transclusion">舊次在<span class="date" title="761年">上元二年</span>成都作。　斛斯，複姓，名融，公所謂南鄰愛酒伴者。</small><br/>
　　故人南郡去，去索<small about="#mwt213" typeof="mw:Transclusion">蘇則切</small>作碑錢。本賣文為活，翻令<small about="#mwt214" typeof="mw:Transclusion">平聲</small>室倒懸。荆扉深蔓草，土銼<small about="#mwt215" typeof="mw:Transclusion">粗卧切</small>冷疏煙。老罷休無頼，歸來省醉眠。<br/>
　　<small about="#mwt216" typeof="mw:Transclusion">此為斛斯耽酒而諷之也。賣文得金，<span class="name" title="李邕">李北海</span>亦嘗為之，若索錢，則不雅矣。得錢即飲，飲醉即眠，少年有此亦近無頼，況老尋醉鄉不顧其家，故囑其早歸，以為善後之計。朋友相規之義也。<br/>
　　鶴曰：南郡，江陵府也。<span class="book-name">吳志</span>：南郡，在荆州南。<br/>
　　王隱君歌：前度相逢正賣文。<br/>
　　<span class="book-name">左傳</span>：室如懸磬。<br/>
　　<span class="book-name">詩</span>：野有蔓草。<br/>
　　<span class="book-name">御覽</span>：<span class="book-name">説文</span>云：銼𨰠，鍑也。<span class="book-name">纂文</span>云：鍑，音副，釜大者曰鍑。<span class="book-name">困學記聞</span>：土銼，乃黔蜀人語。黃鶴云：銼，瓦鍋也。　陶潛詩：窺竈不見煙。<br/>
　　老罷，言老則百事皆罷矣。<span class="book-name">南史·蔡興宗傳</span>：太尉沈慶之曰：「加老罷、私門，兵力頓闕」。　無頼，無所倚頼而為不肖也，詳見三卷。<br/>
　　<span class="book-name">晉書·阮籍傳</span>：籍方據按醉眠。</small><br/>
　　<span id="fu_qing_cheng_xian_chu_cheng_dou_ji_tao_wang_er_shao" about="#mwt217" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#fu_qing_cheng_xian_chu_cheng_dou_ji_tao_wang_er_shao" class="mw-selflink-fragment">赴青城縣出成都寄陶王二少<small about="#mwt218" typeof="mw:Transclusion">去聲</small>尹</a></span><br/>
　　<small about="#mwt219" typeof="mw:Transclusion">朱注：依草堂蔡本，編在<span class="date" title="761年">上元二年</span>。此盖出郭後寄二尹者。　<span class="book-name">唐書</span>：青城縣，屬蜀州，因山為名。<span class="book-name">全蜀統志</span>：青城廢縣，在灌縣南四十里。<span class="book-name">元和郡國志</span>：青城縣，<span class="date" title="686年">垂拱二年</span>改為蜀州，<span class="date" title="730年">開元十八年</span>仍為青城。今按：<span class="book-name">唐書</span>：青城，乃蜀州之屬邑。據<span class="book-name">元和志</span>，青城與蜀州，是一地而兩名也。杜詩既有青城，又有<span class="book-name">寄高蜀州</span>詩，當如<span class="book-name">唐書</span>之説。　鶴注：青城，乃蜀州外邑，在成都之西。　<span class="book-name">唐書</span>：京兆、河南，等府有少府二人，掌貳府州之事。時成都稱南京，故置少尹。</small><br/>
　　老被樊籠役<small about="#mwt221" typeof="mw:Transclusion">一作老恥妻孥笑</small>，貧嗟出入勞。客情投異縣，詩態憶吾<small about="#mwt222" typeof="mw:Transclusion">一作君</small>曹。東郭滄江<small about="#mwt223" typeof="mw:Transclusion">一作浪</small>合，西山白雪高。文章差<small about="#mwt224" typeof="mw:Transclusion">楚懈切</small>底病，回首興<small about="#mwt225" typeof="mw:Transclusion">去聲</small>滔滔。<br/>
　　<small about="#mwt226" typeof="mw:Transclusion">首聯，往青城之故。異縣，指青城。吾曹，指二尹。五六，申投異縣。七八，申憶吾曹。　鳥在樊籠，不能奮飛，嘆己之羈旅跼蹐也。樊籠與出入相關，别本作「妻孥笑」，語稍直率。　下截大意，言江山跋涉如此，則文章何救於貧乎，惟回首故人，詩興猶覺滔滔耳。　趙次公註：差，病除也。言雖有文章，差得何病乎，正與章首相應。朱注云：差，是差錯之差。病，如聲病之病。言文章之不利，差在何病乎。回首二子，興自滔滔，盖以詩道自信之詞。二句不同，今從趙注。<br/>
　　陶潛詩：久在樊籠裏。<br/>
　　蔡邕詩：他鄉各異縣。　<span class="book-name">晉書</span>：王衍曰：吾曹雖不如古人。<br/>
　　<span class="book-name">括地志</span>：李冰穿郫江，<span class="name">撿江</span>來自西北，合於郡之東南，今有合江亭。　洙曰：蜀城之東，二水合流而南下，土人謂之合水。西山近接維松，上有積雪，經夏不銷。<span class="book-name">寰宇志</span>：傍便山，在縣西，與青城山連接，谿谷深邃，夏積冰雪。<br/>
　　<span class="book-name">世説</span>：殷顗曰：我病自當差，正憂汝患耳。　<span class="book-name">匡謬正俗</span>：俗謂何物為「底」。此本言何等物，其後遂省「何」，但直云「等物」耳。底，音丁兒反。<br/>
　　<span class="book-name">淮南子</span>：日滔滔以自新。</small><br/>
　　<span id="ye_wang_yin_guo_chang_shao" about="#mwt227" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#ye_wang_yin_guo_chang_shao" class="mw-selflink-fragment">野望因過常少<small about="#mwt228" typeof="mw:Transclusion">去聲</small>仙</a></span><br/>
　　<small about="#mwt229" typeof="mw:Transclusion"><span class="book-name">草堂本</span>編在<span class="date" title="761年">上元二年</span>青城詩内。　洪邁<span class="book-name">容齋隨筆</span>：杜詩<span class="book-name">過常少仙</span>，蜀本注云：應是言縣尉也。縣尉，謂之少府，昔梅福為尉，有神仙之稱。少仙者，猶今俗呼為仙尉。朱注：詩末幽人，指常少仙也。黃鶴云：少仙當是常徵君，公後有<span class="book-name">寄常徵君</span>詩「徵君晚節傍風塵」。</small><br/>
　　野橋齊渡馬，秋望轉悠哉。竹覆青城合，江從灌口來。入村樵徑引，嘗果栗皺<small about="#mwt230" typeof="mw:Transclusion">一作圓</small>開。落盡高天日，幽人未遣回。<br/>
　　<small about="#mwt231" typeof="mw:Transclusion">上四，野望之景。下四，過常情事。　青城、灌口，野望所見。入村，訪常也。嘗果，留公也。日盡未遣，見其款洽多情。方云：野外之橋，可連騎者少，「齊渡馬」三字，寫景特佳。<span class="book-name">杜臆</span>：少府稱幽人，知非在任者。<br/>
　　沈佺期詩：野橋疑望日。<br/>
　　鶴曰：蜀州青城縣有青城山，州内又有灌口。<span class="book-name">元和郡國志</span>：灌口山，在彭州導江縣西北二十六里，蜀州東北至彭州一百二十里，漢<span class="name">文翁</span>穿湔江灌漑，故以灌口名。洙曰：秦守李冰，疏鑿<span class="place">離堆</span>，以灌蜀土，因得名。　范成大<span class="book-name">吳船錄</span>：將至青城，當再渡繩橋，橋長百二十丈，分為五架，橋之廣，十二繩排連之。　<span class="book-name">元和郡國志</span>：大江經青城縣北，去縣二里。<br/>
　　宋祁<span class="book-name">益部方物贊</span>：天師栗，生青城山中，他處無有。似栗，味美，以獨房為貴，久食已風攣。<span class="book-name">西溪叢語</span>：<span class="book-name">集韻</span>：皺，側尤切，革文蹙也。<span class="book-name">漢上題襟</span>：周繇詩「開栗弋之紫皺」，貫休云「新蟬避栗皺」，又云「栗不和皺落」。即栗蓬也。蔡曰：皺當作皴，皮裂也。<br/>
　　<span class="book-name">易</span>：利幽人之貞。</small><br/>
　　<span id="zhang_ren_shan" about="#mwt232" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#zhang_ren_shan" class="mw-selflink-fragment">丈人山</a></span><br/>
　　<small about="#mwt233" typeof="mw:Transclusion"><span class="book-name">御覽</span>：<span class="book-name">玉匱經</span>云：黃帝遍歷五嶽，封青城山為五嶽丈人，一名赤城，一名青城都，一名天國山，為第五大洞寶仙九室之天。對郡西北，在岷山南，連峰掩映，互相連接，靈仙所宅，神異甚多。<span class="book-name">寰宇記</span>：山在青城縣西北三十二里。</small><br/>
　　自為青城客，不唾青城地。為<small about="#mwt235" typeof="mw:Transclusion">去聲</small>愛丈人山，丹梯近幽意。<br/>
　　<small about="#mwt236" typeof="mw:Transclusion">首記登山覽勝。<br/>
　　魏文帝雜詩：千里不唾井，況乃昔所奉。<span class="book-name">智度論</span>：若入寺時，當歌唄讚嘆，不唾僧地。<br/>
　　<span class="book-name">青城山記</span>：寗封先生，棲於北巖之上，黃帝築壇，拜為五嶽丈人，晉代置觀。<br/>
　　謝朓<span class="book-name">敬亭山</span>詩：即此凌丹梯。注：丹梯，山也。</small><br/>
　　丈人祠西佳氣濃，緣雲擬住最高峰。掃除白髮黃精在，君看他時冰雪容。<br/>
　　<small about="#mwt237" typeof="mw:Transclusion">此欲託迹幽棲也。　遠注：山屬仙境，故以遊仙之意作結。　此章五七言各半，盖唐人七古長短參用，如李頎<span class="book-name">送劉昱</span>詩亦然。<br/>
　　陶潛詩：山氣日夕佳。<br/>
　　<span class="book-name">魯靈光殿賦</span>：飛陛揭孽，緣雲上征。　謝靈運詩：迢遞瞰高峰。<br/>
　　釋寶月詩：倩人為我除白髮。　敬元子詩：我欲將黃精，流丹在眼前。<br/>
　　<span class="book-name">莊子</span>：藐姑射之山，有神人焉，肌膚若冰雪，綽約若處子。</small><br/>
　　<span id="ji_du_wei" about="#mwt238" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#ji_du_wei" class="mw-selflink-fragment">寄杜位</a></span><br/>
　　<small about="#mwt239" typeof="mw:Transclusion">朱注：位為李林甫婿，<span class="date" title="752年">天寶十一載</span>十一月，林甫卒。位之貶官，必在十二載。自十二載癸巳至<span class="date" title="761年">上元二年</span>辛丑，為九年，詩舉成數，故云「十年流」也。邵注：公有<span class="book-name">送柏别駕赴江陵</span>詩題，知位以行軍司馬，移在江陵矣。<span class="book-name">一統志</span>：玉壘，在灌縣西北二十九里。灌縣乃唐之導江、青城二縣地，盖其山自導江而接青城界也。詩云「玉壘題書心緒亂」，又知在青城所作。<span class="book-name">草堂本</span>與青城諸詩同編入<span class="date" title="761年">上元二年</span>，得之。</small><br/>
　　近聞寬法離<small about="#mwt241" typeof="mw:Transclusion">去聲，一作别</small><span class="place">新州</span>，想見歸懷尚百憂。逐客雖皆萬里去，悲君已是十年流。干戈況復<small about="#mwt242" typeof="mw:Transclusion">扶又切</small>塵<small about="#mwt243" typeof="mw:Transclusion">一云行</small>隨眼，鬢髮還應<small about="#mwt244" typeof="mw:Transclusion">平聲</small>雪<small about="#mwt245" typeof="mw:Transclusion">一云白</small>滿頭。玉壘題書心緒亂，何時更得曲江遊。<br/>
　　<small about="#mwt246" typeof="mw:Transclusion">此為杜位移州而作也。離新州，敘事。尚百憂，推心。逐客二句，承新州，言流竄之久。干戈二句，承百憂，言離亂堪傷。末述寄詩之意，猶恐後會難必也。顧注：同是貶竄，於鄭虔曰嚴譴，於杜位曰寬法，以見輕重失宜，此老杜<span class="book-name">春秋</span>之筆。澤州陳冢宰曰：鄭初貶官，故用嚴譴，<span class="name">位</span>離貶所，故用寬法。非欲以此翻兩人罪案也。<span class="name">位</span>從新州移江陵，尚未還家，故云懷歸。時有史朝義、段子璋之亂，故曰塵隨眼。<br/>
　　<span class="book-name">唐書</span>：新州新昌郡，屬嶺南道，至京師五千五十二里。<br/>
　　<span class="book-name">詩</span>：豈不懷歸。　又：逢此百憂。<br/>
　　<span class="book-name">蜀都賦</span>：包玉壘而為宇。劉注：玉壘，山名，湔水出焉，在成都西北。左峴曰：玉壘有二，一在威州，一在灌縣，此指灌縣之玉壘。　孫萬壽詩：心緒亂如絲。<br/>
　　原注：<span class="name">位</span>京中宅，近西曲江。</small><br/>
　　<small about="#mwt248" typeof="mw:Transclusion">顧宸曰：是一紙家書，率直攄寫，不待致飾。曰近聞、曰想見、曰雖皆、曰已是、曰況復、曰還應、曰何時更得，只此數虚字中，情文歷亂，俱寫出心亂之故。骨肉真情，溢於言表矣。<br/>
　　盧世㴶曰：字字排空，却字字蹠實，妙不可名狀。</small><br/>
　　<span id="song_pei_wu_fu_dong_chuan" about="#mwt249" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#song_pei_wu_fu_dong_chuan" class="mw-selflink-fragment">送裴五赴東川</a></span><br/>
　　<small about="#mwt250" typeof="mw:Transclusion">鶴注：此當是<span class="date" title="761年">上元二年</span>在成都作。時史朝義未平，故云「何日通燕塞」。東川，屬蜀潼川。</small><br/>
　　故人亦流落，高義動乾坤。何日通燕<small about="#mwt251" typeof="mw:Transclusion">平聲</small>塞。相看<small about="#mwt252" typeof="mw:Transclusion">平聲</small>老蜀門。東行應<small about="#mwt253" typeof="mw:Transclusion">平聲</small>暫别，北望苦銷魂。凛凜悲秋意，非君誰與論<small about="#mwt254" typeof="mw:Transclusion">平聲</small>。<br/>
　　<small typeof="mw:Transclusion">從在蜀説向東川，四句分截。　顧注：裴必負匡時之志者，故以「高義動乾坤」稱之。　何日得通燕塞乎，無使同老蜀門也。東行承蜀，北望承燕。　張遠注：悲秋之意，非君莫可與論，今復從此而去，盖重傷之也。<br/>
　　宋孔欣詩：流落尚風波。<br/>
　　<span class="book-name">孔叢子</span>：羈旅之臣，慕君之高義。<br/>
　　張衡詩：側身北望淚霑巾。　<span class="book-name">别賦</span>：黯然銷魂者，惟别而已。<br/>
　　<span class="book-name">楚辭</span>：竊獨悲此凛秋。</small><br/>
　　<span id="song_han_shi_si_jiang_dong_sheng_jin" about="#mwt256" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#song_han_shi_si_jiang_dong_sheng_jin" class="mw-selflink-fragment">送韓十四江東省覲</a></span><br/>
　　<small about="#mwt257" typeof="mw:Transclusion">鶴從舊次，編在<span class="date" title="761年">上元二年</span>成都詩内。　江淮、吳會，皆稱江東也。</small><br/>
　　兵戈不見老萊衣，嘆息人間萬事非。我已無家尋弟妹，君今何處訪庭闈。黃牛峽靜灘聲轉<small about="#mwt258" typeof="mw:Transclusion">一作急</small>，白馬江寒樹影稀。此别應<small about="#mwt259" typeof="mw:Transclusion">平聲</small>須各努力，故鄉猶恐未同<small about="#mwt260" typeof="mw:Transclusion">一作能，一作堪</small>歸。<br/>
　　<small about="#mwt261" typeof="mw:Transclusion">此送别韓君而作也。上四，江東省覲，有喪亂之感。下四，蜀江送别，有故鄉之思。　張綖注：韓盖公同鄉人，必其父母避亂江東而往省之，玩次聯及結可見。　亂後不能養親，則萬事之失所可知矣。骨肉飄零，彼此同憾，正嘆兵戈之害。黃牛白馬，出峽所經，兼寫冬日之景。各努力，謂俱訪天倫。未同歸，謂猶阻兵革。　朱瀚曰：灘聲、樹影二句，在韓是一片歸思，在杜是一片離情，氣韻淋漓，滿紙猶濕。　<span class="book-name">杜臆</span>：故鄉，指洛陽。<br/>
　　蔡琰<span class="book-name">胡笳</span>：兩國交歡兮罷兵戈。　<span class="book-name">列女傳</span>：老萊子老奉二親，行年七十，身著五色斑斕之衣，作嬰兒戲於親側，欲親之喜。<br/>
　　束晢<span class="book-name">補亡詩</span>：眷戀庭闈，心不遑安。注：庭闈，親之所居。<br/>
　　<span class="book-name">水經</span>：江水又東逕黃牛山。注：下有灘，名曰黃牛灘。南岸重嶺疊起，最外高崖間有石，如人負刀牽牛，人黑牛黃，成就分明。行者謠曰：「朝發黃牛，暮宿黃牛」，言水路紆深，迴望如一矣。<span class="book-name">一統志</span>：黃牛山，在夷陵州西九十里。白馬，在崇慶州東北十里。朱云：唐蜀州，今為崇慶州。他注引<span class="book-name">九域志</span>江陵白馬洲者，非。　薛道衡詩：「征途非白馬，水勢類黃牛」。亦以白馬黃牛作對。　王勃詩：「堰絕灘聲隱，峰交樹影深」，亦連用作對。梁元帝詩：灘聲下濺石。　陳後主詩：樹影帶江沈。<br/>
　　魏文帝樂府：男女居世，各當努力。<br/>
　　蘇武詩：遊子戀故鄉。</small><br/>
　　<small about="#mwt262" typeof="mw:Transclusion">謝榛曰：凡七言八句，起承轉合，具有四聲，歌則揚之抑之，靡不盡其妙。如此詩，首聯以平聲揚之也，次聯以上聲抑之也，三聯以去聲揚之也，四聯以入聲抑之也，平仄以成句，抑揚以合調，揚多抑少則調匀，抑多揚少則調促。</small><br/>
　　<span id="nan" about="#mwt263" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#nan" class="mw-selflink-fragment">柟<small about="#mwt264" typeof="mw:Transclusion">一作高</small>樹為風雨所拔歎</a></span><br/>
　　<small about="#mwt265" typeof="mw:Transclusion">朱注：考<span class="book-name">草堂本</span>，此與<span class="book-name">茅屋歌</span>俱編入<span class="date" title="761年">上元二年</span>成都詩内，今從之。黃鶴據<span title="新唐書·卷三十五·志第二十五·常風：永泰元年三月辛亥，大風拔木。" class="comment">史</span>「<span class="date" title="765年">永泰元年</span>三月，大風拔木」，謂此詩作於其時，太泥。</small><br/>
　　倚江柟樹草堂前，古<small about="#mwt267" typeof="mw:Transclusion">一作故</small>老相傳二百年。誅茅卜居總為<small about="#mwt268" typeof="mw:Transclusion">去聲</small>此，五月髣髴聞寒蟬。<br/>
　　<small about="#mwt269" typeof="mw:Transclusion">堂依柟樹，此卜居之由。　五月寒蟬，是咏樹，不是咏蟬。樹高則響細，陰多則氣涼，故髣髴如聽寒蟬。　申㴠光曰：首二，似七律起語。<br/>
　　鮑照詩：哀哀古老容。<br/>
　　<span class="book-name">哀江南賦</span>：誅茅宋玉之宅。　<span class="book-name">楚辭</span>：<span class="book-name">卜居</span>者，屈原之所作也。<br/>
　　<span class="book-name">長門賦</span>：時髣髴以物類兮。　江逌詩：寒蟬向夕號。</small><br/>
　　東南飄風動地至，江翻石走流雲氣。幹<small about="#mwt270" typeof="mw:Transclusion">晉作斡</small>排雷雨猶力爭，根斷泉源豈天意。<br/>
　　<small about="#mwt271" typeof="mw:Transclusion">風雲雷雨，一時並作，乃樹所由拔也。<span class="book-name">杜臆</span>：天意二字宜玩，恐草堂終非吾有也，盖以柟樹卜之。<br/>
　　<span class="book-name">詩</span>：飄風自南。　吳注：古詩：回風動地起。<br/>
　　<span class="book-name">莊子</span>：雲氣不待族而雨。</small><br/>
　　滄波<small about="#mwt272" typeof="mw:Transclusion">一作蒼茫</small>老樹性所愛，浦上童童<small about="#mwt273" typeof="mw:Transclusion">一作亭亭</small>一青<small about="#mwt274" typeof="mw:Transclusion">一作車</small>蓋。野客頻留懼雪霜，行人不過聽<small about="#mwt275" typeof="mw:Transclusion">平聲</small>竽籟。<br/>
　　<small about="#mwt276" typeof="mw:Transclusion">追敘未拔之先，佳景堪玩。　樹映江波，尤為可愛，且垂蔭足避霜雪，迎風如聽竽籟，故客行至此，頻留而不過。<br/>
　　劉删詩：孤石滄波裏。<br/>
　　陶潛詩：事勝感行人。　<span class="book-name">高唐賦</span>：纖條悲鳴，聲似竽籟。</small><br/>
　　虎倒龍顛委榛<small about="#mwt277" typeof="mw:Transclusion">一作荆</small>棘，淚痕血點垂胸臆。我有新詩何處吟，草堂自此無顏色。<br/>
　　<small about="#mwt278" typeof="mw:Transclusion">柟樹既拔，倍增旅況淒涼矣。正與首段誅茅卜居相應。　虎倒龍顛，言仆踣之狀，即<span class="book-name">病柏</span>詩「偃蹙龍虎姿」意。　此章四段，各四句。<br/>
　　王粲詩：城郭生榛棘。<br/>
　　梁簡文帝詩：淚痕未燥詎終朝。　吳質書：憤積於胸臆。<br/>
　　陶潛詩：貽爾新詩。</small><br/>
　　<span id="mao_wu_wei_qiu_feng_suo_po_ge" about="#mwt279" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#mao_wu_wei_qiu_feng_suo_po_ge" class="mw-selflink-fragment">茅屋為秋風所破歌</a></span><br/>
　　八月秋高風怒號<small about="#mwt280" typeof="mw:Transclusion">平聲</small>，卷我屋上三重<small about="#mwt281" typeof="mw:Transclusion">平聲</small>茅。茅飛渡江灑<small about="#mwt282" typeof="mw:Transclusion">一作滿</small>江郊，高者挂罥<small about="#mwt283" typeof="mw:Transclusion">古犬切</small>長林梢，下者飄轉沈塘<small about="#mwt284" typeof="mw:Transclusion">一作堂</small>坳<small about="#mwt285" typeof="mw:Transclusion">於交切</small>。<br/>
　　<small typeof="mw:Transclusion">此記風狂而屋破也。<br/>
　　<span class="book-name">楚辭</span>：秋高而氣清。<span class="book-name">莊子</span>：萬竅怒號。<br/>
　　<span class="book-name">楚辭</span>：鳥次兮屋上。<br/>
　　李善<span class="book-name">選注</span>：罥，結也。<br/>
　　塘坳，水塘作坳垤形也。<span class="book-name">莊子</span>：覆杯水於坳堂之上，則芥為之舟。</small><br/>
　　南村羣童欺我老無力，忍能對面為盜賊。公然抱茅入竹去，脣焦口燥呼不得，歸來倚杖自歎息。<br/>
　　<small about="#mwt286" typeof="mw:Transclusion">此歎惡少陵侮之狀。<br/>
　　王勃詩：對面即飛花。　<span class="book-name">後漢·祭彤傳</span>：盜賊公行。<br/>
　　<span class="book-name">淮南子</span>：唇焦肝沸，有今無儲。古樂府：來日大難，口燥喉乾。此盖參用之也。</small><br/>
　　俄頃風定雲墨色，秋天漠漠向昏黑。布衾多年冷似<small about="#mwt287" typeof="mw:Transclusion">一作象</small>鐵，嬌兒惡<small about="#mwt288" typeof="mw:Transclusion">如字，蔡讀烏卧切</small>卧踏裏裂。床頭<small about="#mwt289" typeof="mw:Transclusion">從<span class="name">郭知達</span>，一作床床</small>屋漏無乾<small about="#mwt290" typeof="mw:Transclusion">音干</small>處，雨脚如麻未斷絕。自經喪<small about="#mwt291" typeof="mw:Transclusion">去聲</small>亂少睡眠，長夜沾濕何由徹。<br/>
　　<small about="#mwt292" typeof="mw:Transclusion">此傷夜雨侵迫之苦。　在第三句換韻。<br/>
　　庾信詩：書卷滿床頭。　<span class="book-name">新序</span>：原憲蓬戶甕牖，上漏下濕。<br/>
　　<span class="book-name">齊民要術</span>：方言：種麻截雨脚。<br/>
　　秦嘉詩：長夜不能眠。　徹，乃徹曉，即達旦意。</small><br/>
　　安得廣厦千萬間，大庇天下寒士俱歡顏，風雨不動安如山。嗚呼，何時眼前突兀見此屋，吾廬獨破<small about="#mwt293" typeof="mw:Transclusion">一作壞</small>受凍死<small about="#mwt294" typeof="mw:Transclusion">一作意</small>亦足。<br/>
　　<small about="#mwt295" typeof="mw:Transclusion">末從安居推及人情，大有民胞物與之意。　此亦兩韻轉換。　此章前後三段各五句，中段八句。<br/>
　　<span class="book-name">列子</span>：北宮子庇其蓬室，若廣厦之蔭。<br/>
　　<span class="book-name">嚴助傳</span>：天下之安，猶太山而四維之也。<br/>
　　朱注：突兀見此屋，即廣厦千萬間也。白樂天詩：「安得布裘長萬丈，與君都盖洛陽城」。即祖此意。</small><br/>
　　<span id="shi_sun_xing" about="#mwt296" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#shi_sun_xing" class="mw-selflink-fragment">石笋行</a></span><br/>
　　<small about="#mwt297" typeof="mw:Transclusion">趙注謂詩作於<span class="date" title="760年">上元元年</span>。今按：此下三首，詞格相同，恐俱是<span class="date" title="761年">上元二年</span>所作。鶴注：<span class="book-name">通鑑</span>：<span class="date" title="760年">上元元年</span>七月，李輔國矯稱上語，迎上皇於西内。此詩云「好蒙蔽」、「媚至尊」，其事隱而彰。終云「安得壯士擲天外，使人不疑見本根」，盖恨去輔國輩之不速也。　<span class="book-name">華陽國志</span>：蜀五丁力士，能移山，舉萬鈞。每王薨，輒立大石，長三丈，重千鈞，為墓誌，今石笋是也，號曰笋里。杜田曰：石笋在西門外，二株雙蹲，一南一北。北笋長一丈六尺，圍九尺五寸。南笋長一丈三尺，圍一丈二尺。南笋盖公孫述時折，故長不逮北笋。</small><br/>
　　君不見益州城西門，陌<small about="#mwt299" typeof="mw:Transclusion">一作街</small>上石笋雙高蹲。古來<small about="#mwt300" typeof="mw:Transclusion">一作老，又作遠</small>相傳是海眼，苔蘚蝕<small about="#mwt301" typeof="mw:Transclusion"><span class="book-name">英華</span>作蝕，舊作食</small>盡波濤痕。雨多<small about="#mwt302" typeof="mw:Transclusion">一作來</small>往往得<small about="#mwt303" typeof="mw:Transclusion">一作有</small>瑟瑟，此事恍惚難明論<small about="#mwt304" typeof="mw:Transclusion">平聲</small>。恐是昔時卿相<small about="#mwt305" typeof="mw:Transclusion">去聲</small>冢<small about="#mwt306" typeof="mw:Transclusion">一作墓</small>，立石為表今仍存。<br/>
　　<small about="#mwt307" typeof="mw:Transclusion"><span class="book-name">石笋行</span>，諷奸臣之壅蔽也。首段斥世俗之傳訛。　世以石笋為海眼，遂云雨後有珠，此語恍惚，不足憑也。墓前石表，乃公之獨斷。<br/>
　　<span class="book-name">水經注</span>：<span class="book-name">地里風俗記</span>：漢武帝<span class="date" title="前127年">元朔二年</span>，改梁州曰益州，以新啟犍為、牂牁，巂州之疆壤益廣，故稱益云。<br/>
　　<span class="book-name">成都記</span>：距石笋二三尺，每夏六月大雨，往往陷作土穴，泓水湛然，以竹測之，深不可及，以繩繫石而投其下，愈投而愈無窮，凡三五日，忽然不見。嘉祐春，牛車碾地，忽陷，亦測而不能達。父老甚異，故有海眼之説。又，<span class="book-name">風俗記</span>：蜀人曰：我州之西，有石笋焉，天地之堆，以鎮海眼，動則洪濤大濫。<br/>
　　<span class="book-name">博雅</span>：瑟瑟，碧珠也。<span class="book-name">杜陽雜編</span>：有瑟瑟幕，其色輕明虚薄，無與比。<span class="book-name">成都記</span>：石笋之地，雨過必有小珠，或青黃如粟，亦有細孔，可以貫絲。<br/>
　　高彪詩：恍愡中有物，希微無端形。</small><br/>
　　惜哉俗態好<small about="#mwt308" typeof="mw:Transclusion">去聲</small>蒙蔽，亦如小臣媚至尊。政化錯迕失大體，坐看傾危受厚恩。嗟爾石笋擅虚名，後來未識猶駿奔。安得壯士擲天外，使人不疑見本根。<br/>
　　<small about="#mwt309" typeof="mw:Transclusion">此惡其惑人而當去。　俗好神奇，造為不經之説，以蒙蔽人聽，猶小臣蠱惑君心，以致政舛國危，此痛言附會之誤人也。擲去此石，使根底立見，則人心不疑矣。此破前恍惚蒙蔽之意。　此章二段，各八句。<br/>
　　張衡<span class="book-name">温泉賦</span>：殊方跋涉，駿奔來臻。<br/>
　　<span class="book-name">莊子</span>：此之謂本根。<br/>
　　趙彦材曰：<span class="date" title="760年">上元元年</span>，李輔國離間兩宮，擅權蒙蔽，故賦石笋以譏之。<br/>
　　盧元昌曰：輔國本飛龍廄小兒，官判元帥，朝廷呼尚父，如石笋擅虚名，忘本根也。決事銀臺，關白承旨，可謂乖迕失政體矣。宰相率子弟禮，節度皆門下士，可謂後生皆駿奔矣。與張良姊表裏禁中，其媚至尊，直侍帷幄，專事蒙蔽也。自靈武給事銀璫，疊膺寵秩，其受厚恩，適足摇動東宮，傾危社稷耳。</small><br/>
　　<span id="shi_xi_xing" about="#mwt310" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#shi_xi_xing" class="mw-selflink-fragment">石犀行</a></span><br/>
　　<small about="#mwt311" typeof="mw:Transclusion">鶴注：李冰作石犀以厭水災。<span class="date" title="761年">上元二年</span>秋八月，灌口損戶口，故作是詩，然意亦有所寓也。　<span class="book-name">華陽國志</span>：李冰作石犀五頭，以厭水精，穿石犀溪於江南，命曰犀牛里。後轉置犀牛二頭，一在府中市橋門，一在淵中。陸游<span class="book-name">筆記</span>：石犀，在李太守廟内東階下，亦麤似一犀，正如陜之鐵牛。一足不備，以他石續之，氣象甚古。<span class="book-name">全蜀總志</span>：李冰五石犀，在成都府城南三十五里。今一在府治西南聖壽寺佛殿前，寺有龍淵，以此鎮之。一在府城中，衛金花橋，即古市橋也。</small><br/>
　　君不見秦時蜀太守<small about="#mwt313" typeof="mw:Transclusion">去聲</small>，刻石立作五<small about="#mwt314" typeof="mw:Transclusion">舊本作三，蔡云當作五，後同</small>犀牛。自古雖有厭<small about="#mwt315" typeof="mw:Transclusion">乙甲切</small>勝法，天生江水向<small about="#mwt316" typeof="mw:Transclusion">一作須</small>東流。蜀人矜誇一千載<small about="#mwt317" typeof="mw:Transclusion">上聲</small>，泛溢不近張儀樓。今日灌口<small about="#mwt318" typeof="mw:Transclusion">一作注</small>損戶口，此事或恐為神羞。<br/>
　　<small about="#mwt319" typeof="mw:Transclusion"><span class="book-name">石犀行</span>，諷廟堂無匡救之人也。首段，譏厭勝之謬。　江水東流，非關厭勝，目撃灌口衝決，則知神不能為力矣。蜀人向誇此犀，盡誕妄耳。<br/>
　　<span class="book-name">華陽國志</span>：秦孝文王以李冰為蜀郡太守。<br/>
　　<span class="book-name">漢·高帝紀</span>：蕭何立未央宮以厭勝之術。<span class="book-name">郭璞傳贊</span>：雖稽象或通，而厭勝難恃。<br/>
　　<span class="book-name">莫愁歌</span>：河中之水向東流。<br/>
　　<span class="book-name">華陽國志</span>：張儀築成都城，屢頹不立。忽有大龜，周行旋走，巫言依龜行處築之，遂得堅立。城西南樓，百有餘尺，名張儀樓，臨山瞰江。<span class="book-name">成都志</span>：李冰為蜀郡守，化為牛形，入水戮蛟，故冬春設鬭牛之戲。祠南數千家，邊江低圯，雖甚秋潦，亦不移。<br/>
　　李膺<span class="book-name">益州記</span>：清水路西七里灌口，古所謂天彭關。<span class="book-name">元和郡國志</span>：灌口山，在彭州導江縣西北二十六里，文翁穿湔江灌溉，故以灌口名山。<span class="book-name">舊書</span>：<span class="date" title="761年">上元二年</span>七月，霖雨，至八月方止，灌口損戶口，或是此時。<br/>
　　<span class="book-name">書</span>：無作神羞。　范成大<span class="book-name">吳船錄</span>：崇德廟，在永康軍城西門外山上，秦太守李冰父子廟食處也。</small><br/>
　　修築<small about="#mwt321" typeof="mw:Transclusion">吳作終藉</small>隄防出衆力，高擁木石當清秋。先王作法皆正道，詭怪何得參人謀。嗟爾五犀不經濟，缺訛只與長川逝。但見元氣常<small about="#mwt322" typeof="mw:Transclusion">一作相</small>調和，自免洪<small about="#mwt323" typeof="mw:Transclusion">一作波</small>濤恣凋瘵<small about="#mwt324" typeof="mw:Transclusion">側界切，叶音祭</small>。安得壯士<small about="#mwt325" typeof="mw:Transclusion">一云作者</small>提天綱，再平水土犀奔<small about="#mwt326" typeof="mw:Transclusion">一作蒼</small>茫。<br/>
　　<small about="#mwt327" typeof="mw:Transclusion">此欲扶正道以杜神怪。　築堤乃正道，厭勝乃詭怪。朝有良相以調元氣，自然水不為災。彼缺訛之物，非關經濟，何不提去以滅其迹乎。修築在官，而調和在朝，此推本之論也。　此章亦八句分段。<br/>
　　<span class="book-name">月令</span>：季秋之月，完隄防，謹壅塞，以備水潦。<br/>
　　<span class="book-name">左傳</span>：作法於涼，其弊猶貪。　<span class="book-name">通鑑</span>：光武信用讖文，桓譚諫曰：觀先王之所記述，咸以仁義正道為本，非有奇怪虚誕之事。<br/>
　　邱遲詩：詭怪石異象。　<span class="book-name">易</span>：人謀鬼謀，百姓與能。<br/>
　　朱注：<span class="book-name">蜀王本紀</span>、<span class="book-name">華陽國志</span>、<span class="book-name">水經注</span>、<span class="book-name">成都記</span>，皆云李冰作犀牛五頭，後來止二犀，可見其三頭已不存，所謂「缺訛只與長川逝」。缺，損其數。訛，易其處也。<br/>
　　祖孫登詩：長川照落日。<br/>
　　<span class="book-name">論衡</span>：天稟元氣，人受元精。<br/>
　　<span class="book-name">海賦</span>：昔在帝媯、巨唐之代，天綱浡潏，為凋為瘵。洪濤瀾汗，萬里無際。<br/>
　　沈約詩：安得壯士駐奔羲。　<span class="book-name">後漢·陳蕃傳</span>：志清天綱。　<span class="book-name">杜臆</span>：壯士，謂才相。天綱，謂國柄。　<span class="book-name">舜典</span>：咨，禹，汝平水土</small><br/>
　　<small about="#mwt328" typeof="mw:Transclusion"><span class="date" title="758年">乾元元年</span>九月，置道場於三殿，以宮人為佛菩薩，北門武士為金剛神王，召大臣膜拜圍繞。當時黷禮不經甚矣，故有厭勝詭怪等語。且自李峴貶斥，朝無正人，故有調和元氣之説。此詩寓言，亦確有所指矣。</small><br/>
　　<span id="jun_bu_jian_xi_ri_shu_tian_zi_hua_wei" about="#mwt330" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#jun_bu_jian_xi_ri_shu_tian_zi_hua_wei" class="mw-selflink-fragment">杜鵑行</a></span><br/>
　　<small about="#mwt329" typeof="mw:Transclusion">李輔國劫遷上皇，乃<span class="date" title="760年">上元元年</span>七月事。此詩借物傷感，當屬<span class="date" title="761年">上元二年</span>作。鶴曰：觀其詩意，乃感明皇失位而作。</small><br/>
　　君不見昔日蜀天子，化為<small about="#mwt331" typeof="mw:Transclusion">一云作</small>杜鵑似老烏。寄巢生子不自啄，羣鳥至今為<small about="#mwt332" typeof="mw:Transclusion">去聲，一作與</small>哺雛。<br/>
　　<small about="#mwt333" typeof="mw:Transclusion"><span class="book-name">杜鵑行</span>，傷舊主之孤危也，起含寓意。　蜀天子化杜鵑，憐之也。寄子代哺，蜀帝之分猶存焉。<br/>
　　<span class="book-name">華陽風俗錄</span>：杜鵑大如鵲而羽烏。<br/>
　　<span class="book-name">博物志</span>：杜鵑生子，寄之他巢，羣鳥為飼之。</small><br/>
　　雖同君臣有舊禮，骨肉滿眼身羈孤。業工竄伏深樹裏<small about="#mwt334" typeof="mw:Transclusion"><span class="book-name">英華</span>作頭</small>，四月五月偏號<small about="#mwt335" typeof="mw:Transclusion">平聲</small>呼。其聲哀痛口流血，所訴何事常區區。爾豈<small about="#mwt336" typeof="mw:Transclusion">郭作惟</small>摧殘始<small about="#mwt337" typeof="mw:Transclusion">去聲，晉作如</small>發憤，羞帶羽翮傷形愚。<br/>
　　<small about="#mwt338" typeof="mw:Transclusion">此憫其形聲之哀慘。　君臣舊禮，承哺雛。伏樹號呼，自傷孤立也。哀聲流血，承號呼。含憤包羞，備言失所也。　<span class="book-name">杜臆</span>：傷形愚，哀其有情而不能自達。<br/>
　　曹植詩：倉卒骨肉情。　陶潛<span class="book-name">祭妹文</span>：遺孤滿眼。　謝莊<span class="book-name">月賦</span>：羈孤遞進。<br/>
　　曹植<span class="book-name">白鶴賦</span>：恒竄伏以窮棲。　阮瑀詩：深樹猶霑裳。<br/>
　　<span class="book-name">呂氏春秋</span>：號呼而走之。<br/>
　　<span class="book-name">風俗錄</span>：杜鵑聲哀而吻有血。<br/>
　　辛延年詩：一心抱區區。<br/>
　　<span class="book-name">西京賦</span>：樸叢為之摧殘。<br/>
　　毌丘儉詩：但當養羽翮。</small><br/>
　　蒼天變化誰料<small about="#mwt339" typeof="mw:Transclusion">平聲</small>得，萬事反覆<small about="#mwt340" typeof="mw:Transclusion">芳服切，下同</small>何所無。萬事反覆何所無<small about="#mwt341" typeof="mw:Transclusion">一本無此重句</small>，豈憶當殿羣臣趨。<br/>
　　<small about="#mwt342" typeof="mw:Transclusion">末致感慨悲痛之意。　當殿羣趨，遥應蜀天子。　此章中間八句，首尾各四句。<br/>
　　朱注：鮑照<span class="book-name">行路難</span>「愁思忽而至，跨馬出北門。舉頭四顧望，但見松柏園，荊棘鬱蹲蹲。中有一鳥名杜鵑，言是古時蜀帝魂。聲音哀苦鳴不息，羽毛憔悴似人髡。飛走樹間啄蟲蟻，豈憶往日天子尊。念此死生變化非常理，中心惻愴不能言。」此詩意所本也。</small><br/>
　　<small about="#mwt343" typeof="mw:Transclusion">洪邁<span class="book-name">隨筆</span>云：明皇為輔國劫遷西内，肅宗不復定省。子美作<span class="book-name">杜鵑行</span>以傷之。<br/>
　　黃鶴曰：<span class="date" title="760年">上元元年</span>七月，李輔國遷上皇，高力士及舊宮人皆不得留，尋置<span class="name">如仙媛</span>於歸州，出玉真公主居玉真觀。上皇不懌成疾。詩曰：「雖同君臣有舊禮，骨肉滿眼身羈孤」，盖謂此也。<br/>
　　盧元昌曰：蜀天子，雖指望帝，實言明皇幸蜀也。禪位以後，身等寄巢矣。劫遷之時，輔國執鞚，將士拜呼，雖存君臣舊禮，而如仙、玉真一時並斥，滿眼骨肉俱散矣。移居西内，父子暌離，羈孤深樹也。罷元禮，流力士，徹衛兵，此摧殘羽翮也。上皇不茹葷，致辟穀成疾，即哀痛發憤也。當殿羣趨，至此不復可見矣。此詩託諷顯然，鶴注援事証詩，確乎有據。張綖疑「羞帶羽翮傷形愚」句，謂非所以喻君父，亦太泥矣。盖託物寓言，正在隱躍離合間，所謂言之者無罪也。<br/>
　　或疑劫遷西内，宮禁秘密，子美遠遊西蜀，何從遽知之。曰：蜀有節鎮，國家大事，豈有不知者。故曰「<span title="本書·卷二十·晚" class="source">朝廷問府主</span>」。其以杜鵑比君，本緣望帝而寓言，非擅喻禽鳥也。</small><br/>
　　<span id="feng_tang_xing_liu_zhu_bu_di" about="#mwt344" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#feng_tang_xing_liu_zhu_bu_di" class="mw-selflink-fragment">逢唐興劉主簿弟</a></span><br/>
　　<small about="#mwt345" typeof="mw:Transclusion">鶴注：唐莫州、台州、道州、遂州四州，皆有<span class="place">唐興</span>。此云「劍外宮人冷」，是指遂州。自天寶元年八月二十四日，已改為蓬溪，而公於<span class="date" title="761年">上元二年</span>為邑宰王潛作<span class="book-name">唐興縣客館記</span>及此詩題，俱云唐興，乃因舊名耳，當是<span class="date" title="761年">上元二年</span>作。</small><br/>
　　分手開元末，連年絕尺書。江山且相見，戎馬未安居。劍外官人冷，關中驛騎<small about="#mwt346" typeof="mw:Transclusion">去聲</small>疏。輕舟下<small about="#mwt347" typeof="mw:Transclusion">去聲</small>吳會<small about="#mwt348" typeof="mw:Transclusion">音桂</small>，主簿意何如。<br/>
　　<small about="#mwt349" typeof="mw:Transclusion">上四，敘知交離合之情，下則自嘆羈旅飄零也。　暫逢而又值戎馬，含無限悲傷。官冷則無可憑藉，騎疏則遥隔音書，所以有輕舟東下之慨。<br/>
　　何遜詩：分手清江上。　裴子野詩：連年被甲兵。<br/>
　　古詩：中有尺素書。<br/>
　　<span class="book-name">莊子</span>：道遠而險，又有江山。<br/>
　　司馬遷<span class="book-name">報任少卿書</span>：深踐戎馬之地。<br/>
　　沈佺期詩：劍外懸銷骨。　<span class="book-name">左傳</span>：官人肅給。<span class="book-name">杜詩博議</span>：官人，乃隋唐間語。<span class="book-name">北史·梁彦光傳</span>：初齊亡後，人情險詖，妄起風謠，訴訟官人，萬端千變。<span class="book-name">舊唐書·高祖紀</span>：高祖即位，官人百姓，賜爵一級。<span class="book-name">武宗紀</span>：中書奏，赴選官人多京債，到任填還，致其貪求。則官人者，乃州縣令佐之稱也。　<span class="book-name">項羽傳</span>：關中阻山河四塞。　注：東函谷，南武關，西散關，北蕭關。<br/>
　　崔湜詩：邊書驛騎歸。<br/>
　　阮藉詩：乘流泛輕舟。魏文帝詩：吹我東南行，行行至吳會。指吳門、會稽也。<br/>
　　<span class="book-name">陳書</span>：高祖謂蔡凝曰：卿意何如。　末問主簿之意，謂我何如也。</small><br/>
　　<span id="jing_jian_wang_ming_fu" about="#mwt350" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#jing_jian_wang_ming_fu" class="mw-selflink-fragment">敬簡王明府</a></span><br/>
　　<small about="#mwt351" typeof="mw:Transclusion">鶴注：<span class="date" title="761年">上元二年</span>，公嘗為唐興縣宰王潛作<span class="book-name">客館記</span>，當即其人。此殆因詩而簡之。詩云「鷹秋怕苦籠」，必是年秋作。</small><br/>
　　葉<small about="#mwt353" typeof="mw:Transclusion">音燮</small>縣郎官宰，周南太史公。神仙才有數，流落意無窮。驥病思偏秣，鷹秋<small about="#mwt354" typeof="mw:Transclusion">一作愁</small>怕苦籠。看君用高義，恥與萬人同。<br/>
　　<small about="#mwt355" typeof="mw:Transclusion">此章賓主疊敘，致簡之意在末聯。　葉縣仙才，稱明府。周南流落，公自謂。病驥、饑鷹，歎窮途流落。秣芻、脱籠，望高義一援也。　大抵慷慨仗義者，見漠視交情之人，深以為恥。恥，從高義推出。<br/>
　　<span class="book-name">後漢書</span>：湖陽公主為子求郎。明帝曰：郎官上應列宿，出宰百里。<br/>
　　<span class="book-name">司馬遷傳</span>：天子始建漢家之封，而太史公留滯周南，不得與從事。張晏曰：自陜以東，皆周南之地。<br/>
　　<span class="book-name">後漢·方術傳</span>：王喬為葉令，有神術。即古仙人王子喬也。　<span class="book-name">漢武内傳</span>：西王母曰：形慢神穢，雖當語之以至道，殆恐非仙才也。<br/>
　　阮瑀詩：流落恒苦心。<br/>
　　思偏秣，猶言偏思秣，乃倒字法。　夏侯湛<span class="book-name">獵兔賦</span>：息徒蘭圃，秣驥芝田。<br/>
　　秋鷹思撃，故怕在籠。<br/>
　　王融詩：高義幸知遊。</small><br/>
　　<span id="zhong-n1360" about="#mwt356" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#zhong-n1360" class="mw-selflink-fragment">重<small about="#mwt357" typeof="mw:Transclusion">平聲</small>簡王明府</a></span><br/>
　　<small about="#mwt358" typeof="mw:Transclusion">鶴注：詩云「冬來只薄寒」，當是<span class="date" title="761年">上元二年</span>冬作。</small><br/>
　　甲子西南異，冬來只薄寒。江雲何夜盡<small about="#mwt359" typeof="mw:Transclusion">一作靜</small>，蜀雨幾時乾<small about="#mwt360" typeof="mw:Transclusion">音干</small>。行李須相問，窮愁豈有<small about="#mwt361" typeof="mw:Transclusion">一作自</small>寬。君聽<small about="#mwt362" typeof="mw:Transclusion">平聲</small>鴻雁響，恐致稻梁難。<br/>
　　<small about="#mwt363" typeof="mw:Transclusion">此章重簡以望王，猶前章驥病思秣之意。冬而雲雨，蜀候異也。王今問我行李，豈有寬解窮愁之法乎。鴻雁哀鳴，各求稻梁，君聽其音，得無憐謀食之艱難耶。<br/>
　　甲子，謂歲序。晉程曉詩：龍集甲子，四時成歲。<br/>
　　<span class="book-name">楚辭</span>：泥汙后土兮何時乾。<br/>
　　行李，注見四卷。<br/>
　　司馬遷曰：非窮愁不能著書。</small><br/>
　　<small about="#mwt364" typeof="mw:Transclusion">葛常之曰：子美避亂秦蜀，衣食不足，不免求給於人。如<span class="book-name">贈高彭州</span>、、<span class="book-name">狂夫</span>、<span class="book-name">簡王明府</span>、<span class="book-name">簡韋十</span>諸篇，亦見其艱窘中有望於朋友故舊也，然當時能賙之者幾人哉。</small><br/>
　　<span id="bai_you_ji_xing" about="#mwt365" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#bai_you_ji_xing" class="mw-selflink-fragment">百憂集行</a></span><br/>
　　<small about="#mwt366" typeof="mw:Transclusion">鶴注：詩云「只今倏忽已五十」，當是<span class="date" title="761年">上元二年</span>辛丑作。公生於壬子，至是年恰五十。　又云：公於<span class="date" title="759年">乾元二年</span>十二月至成都，是時裴冕為尹。<span class="date" title="760年">上元元年</span>三月，以京兆尹李若幽尹成都，若幽後賜名國禎。二年三月，以崔光遠尹成都，與高適共討段子璋。時<span class="name">花敬定</span>大掠東蜀，天子怒，以高適代光遠。是年十一月光遠卒，十二月除嚴武成都尹。則適代光遠，在成都才一二月耳，意止是攝尹也。公素與適善，豈强供笑語者。主人當指光遠。史云光遠無學任氣，宜與公不相合也。　王筠<span class="book-name">行路難</span>：百憂俱集斷人腸。</small><br/>
　　憶年<small about="#mwt368" typeof="mw:Transclusion">一作昔</small>十五心尚孩，健如黃犢走復來。庭前八月梨棗熟，一日上<small about="#mwt369" typeof="mw:Transclusion">上聲</small>樹能千迴。<br/>
　　<small about="#mwt370" typeof="mw:Transclusion">首敘少年得意之狀。<br/>
　　<span class="book-name">左傳</span>：魯昭公年十九而猶有童心。<br/>
　　甯戚<span class="book-name">飯牛歌</span>：黃犢上阪且休息。<br/>
　　<span class="book-name">晉書</span>：王澄見樹上鵲巢，便脱衣上樹。</small><br/>
　　即今倏忽已五十<small about="#mwt371" typeof="mw:Transclusion">一作即今年纔五六十</small>，坐卧只多少行立。强<small about="#mwt372" typeof="mw:Transclusion">區兩切</small>將笑語供主人，悲見生涯百憂集。<br/>
　　<small about="#mwt373" typeof="mw:Transclusion">此歎身老，拙於逢世。　「笑語供主人」，説窮途作客之態，最苦。<br/>
　　蔡琰<span class="book-name">胡笳</span>：人生倏忽兮，如白駒之過隙。<br/>
　　劉孝綽詩：坐卧猶懷想。<br/>
　　<span class="book-name">詩</span>：燕笑語兮。</small><br/>
　　入門依舊四壁空，老妻覩我顏色同。癡兒不知父子禮，叫怒索<small about="#mwt374" typeof="mw:Transclusion">先則切</small>飯啼門東。<br/>
　　<small about="#mwt375" typeof="mw:Transclusion">此歎貧窶，不能顧家。　「索飯啼門東」，説饑不擇食之情，最慘。　此章三韻，分三段。<br/>
　　<span class="book-name">司馬相如傳</span>：家徒四壁立。<br/>
　　顏色同，各帶憂色也。<br/>
　　<span class="book-name">漫叟詩話</span>：<span class="book-name">記</span>：庖廚之門在東，故曰「啼門東」，非强趁韻也。</small><br/>
　　<span id="xu_qing_er_zi_ge" about="#mwt376" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#xu_qing_er_zi_ge" class="mw-selflink-fragment">徐卿二子歌</a></span><br/>
　　<small about="#mwt377" typeof="mw:Transclusion">鶴注：舊編在<span class="date" title="761年">上元二年</span>，時徐知道為西川兵馬使，徐卿或即其人，猶荆南兵馬使，太常趙卿之類也。</small><br/>
　　君不見徐卿二子生絕奇，感應吉夢相追隨。孔子釋氏親抱送，並是天上麒麟兒。<br/>
　　<small about="#mwt378" typeof="mw:Transclusion">首敘生子奇兆。　相追隨，連有吉夢也，孔子、釋氏，正述其夢。<br/>
　　<span class="book-name">詩</span>：吉夢維何，維熊維羆。<br/>
　　<span class="book-name">陳書</span>：徐陵母臧氏，常夢五色雲化為鳳，集左肩上，已而誕陵焉。年數歲，家人攜候寶誌上人，寶誌摩其頂曰：天上石麒麟也。補注：麒麟兒，雙承孔釋，故云並是。舊引徐陵事，得一遺一。張邇可引<span class="book-name">闕里故事</span>，兼舉方全。張注：<span class="book-name">拾遺記</span>：孔子生之先，有麟吐玉書於闕里云：「水精之子，系衰周而素王。」母<span class="name">徵在</span>以繡紱系麟角。此証恰好相符。</small><br/>
　　大兒九齡色清徹，秋水為神玉為骨。小兒五歲氣食牛，滿堂賓客皆回頭。<br/>
　　<small about="#mwt379" typeof="mw:Transclusion">此記生相之奇。<br/>
　　<span class="book-name">禰衡傳</span>：大兒孔文舉，小兒楊德祖。　<span class="book-name">揚子</span>：吾家之童，九歲而與我玄文。<br/>
　　<span class="book-name">尸子</span>：虎豹之駒，雖未成文，已有食牛之氣。<br/>
　　謝莊<span class="book-name">月賦</span>：滿堂賓客，迴遑如失。</small><br/>
　　吾知徐公百不憂，積善袞袞生公侯。丈夫生兒有如此二雛者，異時<small about="#mwt380" typeof="mw:Transclusion">一無異時</small>名位豈肯卑微休。<br/>
　　<small about="#mwt381" typeof="mw:Transclusion">末乃歸美徐卿也。　此章畫然三段，第七八句本與五六相應，却另一轉韻，直連至末。杜詩歌行，有韻換而意不換者，如中四句是也。有意換而韻不換者，如末四句是也。<br/>
　　<span class="book-name">易</span>：積善之家，必有餘慶。庾信詩：謂言君積善，還得嗣前賢。　袞袞，多貌。　<span class="book-name">左傳</span>：公侯子孫，必復其始。<br/>
　　曹植<span class="book-name">釋愁文</span>：眩惑名位。　王充<span class="book-name">論衡</span>：位雖卑微，行苟離俗，必與之友。</small><br/>
　　<small about="#mwt382" typeof="mw:Transclusion">申涵光曰：此等題，雖老杜亦不能佳。今人刻詩集，生子祝壽，套數滿紙，豈不可厭。</small><br/>
　　<span id="xi_zuo_hua_qing_ge" about="#mwt383" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#xi_zuo_hua_qing_ge" class="mw-selflink-fragment">戲作花卿歌</a></span><br/>
　　<small about="#mwt384" typeof="mw:Transclusion">鶴注：此當是<span class="date" title="761年">上元二年</span>作。　盧注：公為此歌，本稱述花卿，題曰「戲作」，有諷意焉。　<span class="book-name">舊唐書·肅宗紀</span>：<span class="date" title="761年">上元二年</span>四月，梓州刺史段子璋反，襲東川節度使李奐於綿州，自稱梁王，改元黃龍，以綿州為黃龍府，置百官。五月，成都尹崔光遠率將花敬定攻拔綿州，斬子璋。<span class="book-name">高適傳</span>：西川牙將花敬定，恃勇，既誅子璋，大掠東蜀。天子怒光遠不能戢軍，乃罷之。</small><br/>
　　成都猛將<small about="#mwt386" typeof="mw:Transclusion">去聲</small>有花卿，學語小兒知姓名。用如快鶻風火生，見賊惟多身始<small about="#mwt387" typeof="mw:Transclusion">去聲</small>輕。綿州副使<small about="#mwt388" typeof="mw:Transclusion">去聲</small>著<small about="#mwt389" typeof="mw:Transclusion">陟略切</small>柘<small about="#mwt390" typeof="mw:Transclusion">趙曰：當作赭</small>黃，我卿掃<small about="#mwt391" typeof="mw:Transclusion">去聲</small>除即日平。<br/>
　　<small about="#mwt392" typeof="mw:Transclusion">此言勇猛剽悍，所以平賊有功。<br/>
　　<span class="book-name">抱朴子</span>：猛將難禦，而可以折衝拓境。<br/>
　　<span class="book-name">南史</span>：齊桓康王，隨武帝起兵，摧堅陷陣，膂力絕人。所過村邑，恣行暴害，江南人畏之，以其名怖小兒。<br/>
　　<span class="book-name">梁書</span>：曹景宗謂所親曰：昔在鄉里，騎快馬如龍，拓弓弦作霹靂聲，箭如餓鴟叫，平澤中逐獐，數肋射之。覺耳後風生，鼻頭火出，此樂使人忘死。<br/>
　　朱注：子璋，<span class="book-name">新書</span>作節度兵馬使，<span class="book-name">舊書</span>、<span class="book-name">通鑑</span>作梓州刺史，此詩又云綿州副使，益以梓州刺史領副使。時據綿州反，遂稱綿州副使耳。　<span class="book-name">唐書</span>：綿州巴西郡，屬劍南東道，本金山郡。天寶元年更名。　<span class="book-name">唐六典</span>：諸軍各置節度使一人，五千人以上置副使一人。　又：隋文帝著柘黃袍、巾帶聽朝。<br/>
　　漢陳蕃曰：大丈夫處世，當掃除天下。</small><br/>
　　子璋<small about="#mwt394" typeof="mw:Transclusion">一作章</small>髑髏血糢糊，手提擲還崔大夫。李侯重<small about="#mwt395" typeof="mw:Transclusion">平聲</small>有此節度，人道<small about="#mwt396" typeof="mw:Transclusion">去聲</small>我卿絕世<small about="#mwt397" typeof="mw:Transclusion">一作代</small>無。既稱絕世無天子，何不喚取守東都。<br/>
　　<small about="#mwt398" typeof="mw:Transclusion">此見平賊之後，不當留蜀滋亂。　梓州作亂者，段子璋也。綿州奔竄者，李奐也。成都舉兵者，崔光遠也。斬段授崔而安李者，花敬定也。一事而三善備，故曰絕世無。　此詩兩韻分截。　前段庚陽通協，本於古韻。<br/>
　　曹植<span class="book-name">髑髏説</span>：顧見髑髏，塊然獨居。<br/>
　　王洙曰：崔大夫，謂光遠。手提擲還，謂歸功於主將。<br/>
　　朱注：李奐初出奔成都，後復鎮東川，故曰「重有此節度」。<br/>
　　晉<span class="book-name">白石郎曲</span>：郎豔獨，絕世無。<br/>
　　<span class="date" title="761年">上元二年</span>，史思明方據東都。</small><br/>
　　<small about="#mwt399" typeof="mw:Transclusion">據<span class="book-name">崔光遠傳</span>，花敬定將士，肆其剽掠，婦女有金銀釧者，多斷腕以取之，蜀人之受毒甚矣。詩云「何不喚取守東都」，此馭將之善術也。盖以東都之命見召，則敬定既不疑懼，而蜀中可免其患。且東方諸鎮屯聚，花卿必不敢專行跋扈。朱注謂刺其一將之雄，不能掃除大寇，此語猶覺未盡。　「子璋髑髏血糢糊，手提擲還崔大夫」，寫得壯氣勃勃。明人沈明臣詩「狹巷短兵相接處，殺人如草不聞聲」，可與此詩並樹旗鼓。<br/>
　　<span class="book-name">唐詩紀事</span>：有病瘧者，子美曰：吾詩可以療之。「夜闌更秉燭，相對如夢寐」，其人誦之，未愈。曰：更誦吾詩「子璋髑髏血糢糊，手提擲還崔大夫」，誦之，果愈。</small><br/>
　　<small about="#mwt400" typeof="mw:Transclusion">謝皋羽<span class="book-name">花卿冢行</span>云：濕雲糢糊秋草空，雨青沙白丹陵東。莓苔陰陰草茸茸，云是花卿古來冢。花卿舊事人所知，花卿古冢知者誰。精靈未歸白日西，廟鴉啄肉枝上啼，綿州柘黃魂正飛。按：杜詩以柘黃為衣色，謝詩以柘黃為樹色，意各有所指。<br/>
　　黃山谷詩話：花卿冢，在丹陵縣之東館鎮，至今有英氣，血食其鄉。</small><br/>
　　<span id="jin_cheng_si_guan_ri" about="#mwt402" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#jin_cheng_si_guan_ri" class="mw-selflink-fragment">贈花卿</a></span><br/>
　　<small about="#mwt401" typeof="mw:Transclusion">單復編在<span class="date" title="761年">上元二年</span>成都詩内。　舊注：公有<span class="book-name">戲作花卿歌</span>，此花卿即敬定也。朱注：唐曲<span class="book-name">水調歌</span>後六疊入破第二，即此詩，見郭茂倩<span class="book-name">樂府詩集</span>。</small><br/>
　　錦城絲管日<small about="#mwt403" typeof="mw:Transclusion"><span class="book-name">樂府</span>作曉</small>紛紛，半入江風半入雲。此曲秪應<small about="#mwt404" typeof="mw:Transclusion">平聲</small>天上有<small about="#mwt405" typeof="mw:Transclusion"><span class="book-name">樂府</span>作去</small>，人間能得幾回聞。<br/>
　　<small about="#mwt406" typeof="mw:Transclusion">江風，言音之清。入雲，言聲之高。天上，形容歌舞之妙。　<span class="book-name">杜臆</span>：胡元瑞因李羣玉有<span class="book-name">贈歌妓</span>相同，因以花卿為歌妓。竊謂此詩非歌妓所能當，其為花敬定無疑。其人恃功驕恣，故語含諷刺，「能得幾回聞」，言其必不能久也。<br/>
　　漢靈帝歌：清絲流管歌玉鳧。　曹植詩：齊謳楚舞紛紛。<br/>
　　梁元帝詩：江風當夏清。　曹植<span class="book-name">七啟</span>：長裾隨風，悲歌入雲。<br/>
　　古詩：誰能為此曲。　<span class="book-name">宣室志</span>：玄宗夢仙子十輩，御雲而下，列於庭，各執樂器而奏之，其度曲清越，殆非人世也。及樂闋，有一仙子前曰：此神仙紫雲之曲也。　樂府<span class="book-name">隴西行</span>：天上何所有。<br/>
　　<span class="book-name">列子</span>：耳目所觀聽，皆非人間之有。</small><br/>
　　<small about="#mwt407" typeof="mw:Transclusion">焦竑曰：花卿恃功驕恣，杜公譏之而含蓄不露，有風人言之無罪，聞者足戒之旨。公之絕句百餘首，此為之冠。<br/>
　　楊慎曰：花卿在蜀，頗用天子禮樂，子美作此諷之，而意在言外，最得詩人之旨。當時錦城妓女，獨以此詩入歌，亦有見哉。</small><br/>
　　<small about="#mwt408" typeof="mw:Transclusion">此詩風華流麗，頓挫抑揚，雖太白、少伯，無以過之。其首句點題，而下作承轉，乃絕句正法也。李白<span class="book-name">蘇臺覽古</span>云「舊苑荒臺楊柳新，菱歌清唱不勝春。只今惟有西江月，曾照吳王宮裏人。」亦首句點題也。有在次句點題者，如杜常<span class="book-name">華清宮</span>云「行盡江南數十程，曉風殘月入華清。朝元閣上西風急，都入長楊作雨聲。」是也。有在三句點題者，如儲光羲<span class="book-name">寄孫山人</span>云「新林二月孤舟還，水滿清江花滿山。借問故園隱君子，時時來往住人間。」是也。有在四句點題者，如韓愈<span class="book-name">楚昭王廟</span>云「丘墳滿目衣冠盡，城闕連雲草樹荒。猶有國人懷舊德，一間茅屋祭昭王。」是也。有一句二句點題者，如李白<span class="book-name">秋下荆門</span>云「霜落荆門江樹空，布帆無恙掛秋風。此行不為鱸魚鱠，自愛名山入剡中。」是也。有一句三句點題者，如李白<span class="book-name">與史欽聽黃鶴樓吹笛</span>云「一為遷客去長沙，西望長安不見家。黃鶴樓中吹玉笛，江城五月落梅花。」是也。有一句四句點題者，如皇甫冉<span class="book-name">送魏十六還蘇州</span>云「秋夜沈沈此送君，陰蟲切切不堪聞。歸舟明日毘陵道，回首姑蘇是白雲。」是也。有二句三句點題者，如常建<span class="book-name">三日尋李九庄</span>云「雨歇楊林東渡頭，永和三日盪輕舟。故人家在桃花岸，直到門前溪水流。」是也。有二句四句點題者，如孟浩然<span class="book-name">濟江問舟人</span>云「潮落江平未有風，輕舟共濟與君同。時時引領望天末，何處青山是越中。」是也。有三句四句點題者，如王維<span class="book-name">送元二使安西</span>云「渭城朝雨浥輕塵，客舍青青柳色新。勸君更盡一杯酒，西出陽關無故人。」是也。又有兩扇立格，對起分承者，如少陵<span class="book-name">存殁口號</span>云「席謙不見近彈棋，畢曜仍傳舊小詩。玉局他年無限事，白楊今日幾人悲。」是也。</small><br/>
　　<span id="shao-n1368" about="#mwt409" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#shao-n1368" class="mw-selflink-fragment">少<small about="#mwt410" typeof="mw:Transclusion">去聲</small>年行二首</a></span><br/>
　　<small about="#mwt411" typeof="mw:Transclusion">鶴注：此<span class="date" title="761年">上元二年</span>夏在成都作。</small><br/>
　　莫笑田家老瓦盆，自從盛<small about="#mwt413" typeof="mw:Transclusion">平聲</small>酒長<small about="#mwt414" typeof="mw:Transclusion">子兩切，一作養</small>兒孫。傾銀注玉<small about="#mwt415" typeof="mw:Transclusion"><span class="book-name">英華</span>作玉，舊作瓦</small>驚人眼，共醉終同卧竹根。<br/>
　　<small about="#mwt416" typeof="mw:Transclusion">首章，有達觀齊物意，乃曉悟少年之詞。　盧注：瓦盆與金玉雖異，若論盛酒而飲，及其醉時，則彼此共卧於竹根，又何貴賤之别乎。<br/>
　　<span class="book-name">後漢·逢萌傳</span>：首戴瓦盆。　<span class="book-name">阮籍傳</span>：不復用杯觴斟酌，以大盆盛酒。<br/>
　　<span class="book-name">吳越春秋</span>：玉杯銀樽。<br/>
　　公詩「只想竹林眠」，即卧竹根之意。又詩「鳥下竹根行」，亦概言竹傍也。按：杜田<span class="book-name">補遺</span>：<span class="book-name">酒譜</span>云：老杜「共醉終同卧竹根」，盖以竹根為飲器也。庾信<span class="book-name">謝趙王賜酒</span>詩：野爐然樹葉，山杯捧竹根。趙次公曰：卧竹根，謂同醉卧竹根之傍。<span class="book-name">選</span>詩「徘徊孤竹根」可證。若如杜田説，飲器豈可謂之卧乎。　<span class="book-name">漢·高帝紀</span>：時飲醉卧。</small><br/>
　　<small about="#mwt417" typeof="mw:Transclusion">羅大經曰：瓦盆金玉，同博一醉，尚何分别之有。由是推之，蹇驢布韉，與駿馬金鞍，同一遊也。松床筦席，與繡幃玉枕，同一寢也。知此，則貧富貴賤，皆可以一視矣。</small><br/>
　　巢燕引<small about="#mwt419" typeof="mw:Transclusion"><span class="book-name">西溪叢語</span>作引，一作飬</small>雛<small about="#mwt420" typeof="mw:Transclusion"><span class="book-name">英華</span>作兒</small>渾<small about="#mwt421" typeof="mw:Transclusion">平聲</small>去盡，江花結子也<small about="#mwt422" typeof="mw:Transclusion">去聲，一作已</small>無多。黃衫年少<small about="#mwt423" typeof="mw:Transclusion">去聲</small>來宜<small about="#mwt424" typeof="mw:Transclusion"><span class="book-name">叢語</span>作宜來</small>數<small about="#mwt425" typeof="mw:Transclusion">先角切，<span class="book-name">杜臆</span>音所主切</small>，不見堂前東逝波。<br/>
　　<small about="#mwt426" typeof="mw:Transclusion">次章，有及時行樂意，乃鼓舞少年之詞。春光已去，時不可返，故宜頻數來遊。<br/>
　　<span class="book-name">北史·麥鐵杖傳</span>：將度遼，呼其三子曰：阿奴，當備淺色黃衫，我得被殺，爾當富貴。　<span class="book-name">唐書·禮樂志</span>：樂工少年，姿秀者十數人，衣黃衫，文玉帶，立左右。每千秋節，舞於勤政樓下。</small><br/>
　　<span id="zeng_yu_shi_wu_si_ma" about="#mwt428" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#zeng_yu_shi_wu_si_ma" class="mw-selflink-fragment">贈虞十五司馬</a></span><br/>
　　<small about="#mwt429" typeof="mw:Transclusion">鶴注：梁氏編在大曆三年，時公年是五十七歲矣，當如<span class="book-name">暮歸</span>詩「年過半百不稱意」，不應云「百年嗟已半」。當是上元寶應間在成都作，故云「沙岸風吹葉，雲江月上軒」，若在公安，則公未嘗舍舟，不應有此語也。</small><br/>
　　遠師虞秘監，今喜識玄孫。形象丹青逼，家聲器宇存。淒涼憐筆勢，浩蕩問詞源。爽氣金天豁，清談玉露繁。佇鳴南嶽鳳，欲化北溟鯤。<br/>
　　<small about="#mwt430" typeof="mw:Transclusion">上敘虞氏淵源。　盧注：師秘監，師其書法也。公九齡作大字，平日能書可知。　形象逼丹青，以孫比祖。家聲存器宇，自祖及孫也。筆勢、詞源，追懷秘監。爽氣以下，稱美司馬。　金天、玉露，借秋景為喻。南鳳、北鯤，言能變化飛騰。<br/>
　　<span class="book-name">唐書</span>：虞世南，餘姚人。太宗踐阼，遷太子右庶子，固辭，改為秘書監，封永興縣子。世南殁，太宗敕圖其像於凌煙閣。　<span class="book-name">唐書</span>：時稱世南五絕，四曰文詞，五曰書翰，<br/>
　　王僧虔<span class="book-name">論書</span>：崔瑗筆勢甚快，而結字小疏。<br/>
　　浩蕩，曠遠也。　<span class="book-name">隋·文學傳</span>：筆有餘力，詞無竭源。<br/>
　　張衡<span class="book-name">思玄賦</span>：顧金天而歎息兮。<br/>
　　<span class="name">周祗</span><span title="執友箴" class="source">箴</span>：清談輟響。　江淹賦：玉露曖天。董仲舒有<span class="book-name">繁露篇</span>。<br/>
　　劉楨詩：鳳凰集南嶽，徘徊孤竹根。<br/>
　　<span class="book-name">莊子</span>：北海有魚，名曰鯤，化為大鵬。</small><br/>
　　交態知浮俗，儒流不異門。過<small about="#mwt432" typeof="mw:Transclusion">平聲</small>逢連客位，日夜倒芳樽。沙岸風吹葉，雲江月上<small about="#mwt433" typeof="mw:Transclusion">上聲，一作在</small>軒。百年嗟已半，四座敢辭喧。書籍終相與，青山隔故園。<br/>
　　<small about="#mwt434" typeof="mw:Transclusion">下敘彼此交情。　儒門不異，虞杜皆舊家。「過逢連客位」，虞為主人也。岸風江月，乃成都晚景。「四座敢辭喧」，同飲興豪也。贈書於故園，言兩人相期北歸。　或特過，或偶逢，皆與諸客連位而飲，正見司馬好客，與俗交有别。<span class="book-name">杜臆</span>謂虞杜作客，而飲他人者，非是。　此章兩段，各十句。<br/>
　　<span class="book-name">前漢·藝文志</span>：儒家者流。　顏延之詩：家崇儒門。<br/>
　　沈約詩：客位紫苔生。<br/>
　　<span class="book-name">晉史論</span>：<span class="name">劉</span><span class="name">畢</span>芳樽之交。<br/>
　　謝靈運詩：野曠沙岸淨。<br/>
　　<span class="book-name">别賦</span>：月上軒而飛光。<br/>
　　古樂府：四座樂且康。<br/>
　　<span class="book-name">魏志</span>：蔡邕聞王粲在門，倒屣迎之，謂座客曰：此王公孫也，有異才，吾家書籍文章，盡當與之。</small><br/>
　　<span id="bing_bai" about="#mwt435" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#bing_bai" class="mw-selflink-fragment">病柏</a></span><br/>
　　<small about="#mwt436" typeof="mw:Transclusion">此下四章，梁權道及黃鶴俱編在<span class="date" title="761年">上元二年</span>之秋，今並依舊次。</small><br/>
　　有柏生崇岡，童童狀車<small about="#mwt438" typeof="mw:Transclusion">一作青</small>蓋。偃蹇<small about="#mwt439" typeof="mw:Transclusion">一作蹙</small>龍虎姿，主<small about="#mwt440" typeof="mw:Transclusion"><span class="book-name">邵本</span>作正</small>當風雲會。神明依正直，故老多再拜。豈知千年根，中路顏色壞。<br/>
　　<small about="#mwt441" typeof="mw:Transclusion"><span class="book-name">病柏</span>，傷直節之見摧者，此從盛時敘起。　崇岡，勢尊嚴。車蓋，狀聳翠。龍虎，幹奇古。風雲，氣陰森。神依樹，故人致敬。根内撥，故色外枯。<br/>
　　<span class="book-name">琴賦</span>：惟椅梧之所生兮，託峻嶽之崇岡。<br/>
　　<span class="book-name">蜀志</span>：先主舍東南角籬上有桑樹，高五丈，遥望見童童如小車蓋。<br/>
　　司馬相如<span class="book-name">大人賦</span>：綢繆偃蹇。　注：偃蹇，夭矯也。　<span class="book-name">後漢·耿純傳</span>：純説李軼曰：大王以龍虎之姿，遭風雲之會。<br/>
　　<span class="book-name">左傳</span>：史囂曰：神，聰明正直而一者也。　<span class="book-name">莊子</span>：松柏其生也正。<br/>
　　<span class="book-name">宋書</span>：魯郡孔子廟柏，舊有二十四株，其二株先折倒，土人崇敬。江夏王義恭悉遣伐取，父老莫不歎息。<br/>
　　<span class="book-name">長楊賦</span>：中路而後馳。</small><br/>
　　出非不得地，蟠據亦高大。歲寒忽無憑<small about="#mwt442" typeof="mw:Transclusion">一作用</small>，日夜柯葉改<small about="#mwt443" typeof="mw:Transclusion">去聲，一作碎</small>。丹鳳領九雛，哀鳴翔其外。鴟鴞志意滿，養子穿穴<small about="#mwt444" typeof="mw:Transclusion">一作窟</small>内。<br/>
　　<small about="#mwt445" typeof="mw:Transclusion">此形容衰時之柏。　得地盤據，承千年根。歲寒改柯，承顏色壞。鳳去鴟巢，則神人失所憑依矣。「忽無憑」，翻<span class="book-name">論語</span>歲寒後凋。「柯葉改」，翻<span class="book-name">禮記</span>「不改柯易葉」。<br/>
　　歐陽建詩：松柏隆冬瘁，然後知歲寒。　古詩：枝葉日夜零。<br/>
　　<span class="book-name">記</span>：如松柏之有心，貫四時而不改柯易葉。<br/>
　　<span class="book-name">樂府</span>：鳳凰鳴啾啾，一母將九雛。<br/>
　　<span class="book-name">詩</span>：鴟鴞鴟鴞，既取我子，無毁我室。<span class="book-name">後漢·北海靖王傳</span>：志意衰惰。</small><br/>
　　客從何鄉來，佇立久吁怪。靜求元精<small about="#mwt446" typeof="mw:Transclusion">一云無根</small>理，浩蕩難倚頼。<br/>
　　<small about="#mwt447" typeof="mw:Transclusion">末以感慨之意作結。觀盛衰倏異，知造化為難憑矣。　此章前二段各八句，末段四句收。<br/>
　　<span class="book-name">詩</span>：佇立以泣。　孔安國<span class="book-name">尚書傳</span>：吁，疑怪之詞。<br/>
　　<span class="book-name">後漢書</span>：元精所生，王之佐臣。<span class="book-name">論衡</span>：天稟元氣，人受元精。<br/>
　　浩蕩，猶言渺茫。</small><br/>
　　<small about="#mwt448" typeof="mw:Transclusion">王嗣奭曰：此章有託而發。「神明依正直，故老多再拜」，一木之微，崇重至此。丹鳳、鴟鴞，喻正人摧折，則善類傷心而小人快意。結語尤悲，如范滂語子云：「<span title="後漢書·卷六十七·黨錮列傳第五十七" class="source">使汝為惡，則惡不可為。使汝為善，則我不為惡</span>」，意正相似。師氏謂此詩為郭英乂而作。英乂鎮成都，為人端直，蜀人重之。<span class="date" title="765年">永泰元年</span>，崔旰反，英乂為韓澄所殺，諸孤哀苦莫訴，故有鳳雛哀鳴之句。崔旰竊據成都，故有鴟鴞穿穴之句。盖隱其詞以託諷也。今按：崔郭事在去成都後，時地未合。<br/>
　　黃生曰：此喻宗社欹傾之時，君子廢斥在外，無從匡救，而宵小根據於内，恣為姦私。此真天理之不可問者。</small><br/>
　　<span id="bing_ju" about="#mwt449" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#bing_ju" class="mw-selflink-fragment">病橘</a></span><br/>
　　<small about="#mwt450" typeof="mw:Transclusion">鶴注：<span class="book-name">唐·十道志</span>：蜀有橘柚之園。</small><br/>
　　羣<small about="#mwt452" typeof="mw:Transclusion">一作伊</small>橘少生意，雖多亦奚為。惜哉結實小<small about="#mwt453" typeof="mw:Transclusion">一作少</small>，酸澀如棠梨。剖<small about="#mwt454" typeof="mw:Transclusion">一作割</small>之盡蠹蝕<small about="#mwt455" typeof="mw:Transclusion">一作蟲</small>，采掇爽所<small about="#mwt456" typeof="mw:Transclusion">一作其</small>宜。紛然不適口，豈只<small about="#mwt457" typeof="mw:Transclusion">一作止</small>存其皮。蕭蕭半死葉，未忍<small about="#mwt458" typeof="mw:Transclusion">一作匆匆</small>别故枝。玄冬霜雪積，況乃迴風吹。<br/>
　　<small about="#mwt459" typeof="mw:Transclusion"><span class="book-name">病橘</span>，傷貢獻之勞民也。首敘橘病堪憐。　少生意，故其實酸澀而蠹，其葉半死易凋。　<span class="book-name">杜臆</span>：「未忍别故枝」，偏於無知之物，寫得有情。<br/>
　　<span class="book-name">晉書·殷仲文傳</span>：無復生意。<br/>
　　<span class="book-name">爾雅注</span>：棠，今之杜梨。陸曰：其子有赤白美惡，白色為甘棠，赤色者澀而酢。<br/>
　　<span class="book-name">詩</span>：薄言采之，薄言掇之。<br/>
　　<span class="book-name">莊子</span>：柦梨橘柚，皆可於口。梁元帝書：適口充腸，無索弗獲。<br/>
　　<span class="book-name">七發</span>：其根半生半死。<br/>
　　劉楨詩：自夏涉玄冬。<br/>
　　庾信詩：迴風即送師。</small><br/>
　　嘗聞蓬萊殿，羅列瀟湘姿。此物歲不稔，玉食失<small about="#mwt460" typeof="mw:Transclusion">一作少</small>光輝。寇盜尚憑陵，當君減膳時。汝病是天意，吾愁<small about="#mwt461" typeof="mw:Transclusion">舊作諗，趙定作愁，荆作敢</small>罪有司。憶昔南<small about="#mwt462" typeof="mw:Transclusion">一作聞</small>海使<small about="#mwt463" typeof="mw:Transclusion">去聲</small>，奔騰獻荔支<small about="#mwt464" typeof="mw:Transclusion">一作枝</small>。百馬死山谷，到今耆舊悲。<br/>
　　<small about="#mwt465" typeof="mw:Transclusion">此借橘以慨時事。　病橘不供，適當減膳之時，疑是天意使然，但恐責有司而疲民力，故引獻荔事為證。節節推開，意多曲折。　此章兩段，各十二句。<br/>
　　鮑照詩：橘生瀟湘側。　<span class="book-name">山海經</span>：洞庭之山，其木多橘。<span class="book-name">唐書</span>：潭州有橘洲。　<span class="book-name">太真外傳</span>：開元末，江陵進乳柑橘，上以十枝種於蓬萊宮。<span class="date" title="751年">天寶十載</span>秋，結實，於是宣命賜及宰臣。<br/>
　　古詩：此物何須用。　朱注：橘結實，一年多，必一年少，故曰歲不稔。<span class="book-name">國語</span>：不稔於歲。<br/>
　　<span class="book-name">尚書</span>：惟辟玉食。<span class="book-name">漢·陳咸傳</span>：泰侈玉食。注：玉食，美食如玉也。<br/>
　　<span class="book-name">左傳</span>：憑陵我城郭。<br/>
　　<span class="book-name">漢書</span>：國有大災，則減膳撤樂，示自責也。<br/>
　　又<span class="book-name">息夫躬傳</span>：民心悦而天意得矣。<br/>
　　<span class="book-name">後漢·和帝紀</span>：南海獻龍眼荔支，十里一置，五里一候，奔騰險阻，死者繼路。<span class="name">唐羌</span>為<span class="place">臨武</span>長，上書言狀，和帝罷之。<span class="book-name">唐國史補</span>：貴妃生於蜀，好食荔支。南海所生，尤勝蜀者。每歲飛馳以進。<span class="book-name">唐書</span>：楊貴妃嗜荔支，必欲生致之，乃置馳傳送，走數千里，其味未變，已至於京師。杜修可曰：唐所貢乃涪州荔支，由子午道而往，非南海也。此特借漢事以譏之。<br/>
　　魏明帝詩：百馬齊轡。<br/>
　　曹植詩：但見耆舊老，不覩新少年。</small><br/>
　　<span id="ku_zong" about="#mwt466" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#ku_zong" class="mw-selflink-fragment">枯椶</a></span><br/>
　　<small about="#mwt467" typeof="mw:Transclusion">鶴曰：<span class="date" title="761年">上元二年</span>，蜀有段子璋之變，故詩云「傷時苦軍乏」。　<span class="book-name">廣志</span>：椶，一名栟櫚，狀如蒲葵，有葉無枝。陳藏器<span class="book-name">本草</span>：其皮作繩，入水千年不爛。</small><br/>
　　蜀門多椶<small about="#mwt469" typeof="mw:Transclusion">一作栟</small>櫚，高者十八九。其皮割剥甚，雖衆亦易<small about="#mwt470" typeof="mw:Transclusion">音異</small>朽。徒布<small about="#mwt471" typeof="mw:Transclusion">一作有</small>如雲葉，青青歲寒後。交横集斧斤，凋喪<small about="#mwt472" typeof="mw:Transclusion">去聲</small>先蒲柳。<br/>
　　<small about="#mwt473" typeof="mw:Transclusion"><span class="book-name">枯椶</span>，傷民困於重歛也。首敘椶枯之故。　椶本耐寒，但為斧斤所剥，故先蒲柳而凋零耳。<br/>
　　<span class="book-name">南都賦</span>：其木則栟櫚，結根竦本，垂條嬋媛。<br/>
　　陳琳檄：割剥元元。<br/>
　　盧諶云：葉不雲布，華不星燭。<br/>
　　<span class="book-name">抱朴子</span>：揚青於歲寒之後。<br/>
　　韓安國<span class="book-name">几賦</span>：荷斧斤，援葛虆。<br/>
　　<span class="book-name">北史</span>：韋世康與子書曰：耄雖未及，壯年已謝。霜早楸梧，風先蒲柳。<span class="book-name">世説</span>：顧悦之髮早白，帝問其故，對曰：松柏之姿，經霜猶茂，蒲柳之質，望秋先零。　<span class="book-name">説文</span>：楊柳，即蒲。</small><br/>
　　傷時苦軍乏，一物官盡取<small about="#mwt475" typeof="mw:Transclusion">此苟切</small>。嗟爾江漢人，生成復<small about="#mwt476" typeof="mw:Transclusion">扶又切</small>何有。有同枯椶木，使我沈嘆久。死者即已休，生者何<small about="#mwt477" typeof="mw:Transclusion">一作能</small>自守。<br/>
　　<small about="#mwt478" typeof="mw:Transclusion">此見枯椶而念生民。　軍興賦重，剝民等於剥椶，此嗟嘆本意。江漢，指巴蜀。生成，謂物。生死，比人。<br/>
　　<span class="book-name">齊·高帝紀</span>：時軍容寡闕，乃編椶皮為馬具。</small><br/>
　　啾啾黃雀啄<small about="#mwt479" typeof="mw:Transclusion">一作啅</small>，側見寒蓬走。念爾形影乾<small about="#mwt480" typeof="mw:Transclusion">音干，一作枯形影</small>，摧殘没藜莠。<br/>
　　<small about="#mwt481" typeof="mw:Transclusion">一結語多感慨。雀啄椶毛，飄如蓬走，究竟形銷影滅，埋没藜莠耳。　此章前二段各八句，末段四句收。<br/>
　　<span class="book-name">吳越春秋</span>：螳螂捕蟬，不知黃雀之在其後。<br/>
　　何遜詩：嚴野散寒蓬。<br/>
　　李密<span class="book-name">陳情表</span>：形影相弔。<br/>
　　<span class="book-name">前漢·郊祀志</span>：嘉禾不生，而蓬蒿藜莠茂焉。<br/>
　　盧元昌曰：公<span class="book-name">為王閬州進論</span>一表，其中云：敕天下徵收赦文，減省軍用外，諸色雜賦名目，損之又損，劍南諸州，困而復振矣。<span class="book-name">枯椶</span>一章，即是此意。<br/>
　　詩中咏物之作，有就本題作結者，如此章是也。有借客意作結者，如<span class="book-name">病橘</span>、<span class="book-name">枯柟</span>是也。可悟詩家擒縱之法。</small><br/>
　　<span id="ku_nan" about="#mwt482" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#ku_nan" class="mw-selflink-fragment">枯柟</a></span><br/>
　　楩柟枯崢嶸，鄉黨皆莫記。不知幾百歲，慘慘無生意。<br/>
　　<small about="#mwt483" typeof="mw:Transclusion"><span class="book-name">枯柟</span>，傷大材之見棄也。首敘老幹孤立。<br/>
　　<span class="book-name">蜀都賦</span>：楩楠幽藹於谷底。　<span class="book-name">上林賦</span>：刻削崢嶸。<br/>
　　陶潛詩：慘慘寒日。</small><br/>
　　上枝摩蒼<small about="#mwt484" typeof="mw:Transclusion">一作皇</small>天，下根蟠厚地。巨圍雷霆拆<small about="#mwt485" typeof="mw:Transclusion">一作坼</small>，萬孔蟲蟻萃。涷<small about="#mwt486" typeof="mw:Transclusion">朱注音東</small>雨落流膠，衝風奪佳<small about="#mwt487" typeof="mw:Transclusion">一作嘉</small>氣。白鵠遂不來，天雞為<small about="#mwt488" typeof="mw:Transclusion">去聲</small>愁思<small about="#mwt489" typeof="mw:Transclusion">去聲</small>。<br/>
　　<small typeof="mw:Transclusion">此言其憔悴失所。　枝根雖具，生意久亡，故造物日侵，而蟲鳥見傷。<br/>
　　魏文帝詩：修幹摩蒼天。<br/>
　　<span class="book-name">楚辭</span>：使凍雨兮灑塵。　<span class="book-name">爾雅注</span>：江東呼夏月暴雨為凍雨。　庾信詩：枯楓乍落膠。朱注：流膠，樹中膠液流出也。<br/>
　　<span class="book-name">楚辭</span>：衝風至兮水揚波。注：衝風，隧風也。宋江夏王鋒<span class="book-name">修柏賦</span>：衝風不能摧其枝。<br/>
　　吳邁遠詩：可憐雙白鵠。<br/>
　　謝靈運詩：天雞弄和風。<span class="book-name">爾雅</span>：鶾，一名天雞，赤羽之鳥也。注：<span class="book-name">逸周書</span>：文鶾，若彩雞，成王時蜀人獻之。按：<span class="book-name">汲冢周書·王會篇</span>云：蜀人以文鶾。文鶾者，若翬雉。</small><br/>
　　猶含棟梁具，無復<small about="#mwt490" typeof="mw:Transclusion">扶又切</small>霄漢<small about="#mwt491" typeof="mw:Transclusion">一作雲霄</small>志。良工古昔少，識者出涕淚。種榆水中央，成長<small about="#mwt492" typeof="mw:Transclusion">子兩切</small>何容易<small about="#mwt493" typeof="mw:Transclusion">音異</small>。截承金露盤，裊裊不自畏。<br/>
　　<small about="#mwt494" typeof="mw:Transclusion">末用比喻作結，慨用舍之失宜。　棟梁，傷大才莫用。種榆，比力小任重。此章首段四句，下兩段各八句。<br/>
　　<span class="book-name">王命論</span>：楶梲之材，不荷棟梁之任。<br/>
　　仲長統<span class="book-name">樂志論</span>：可以凌霄漢，出宇宙之外矣。<br/>
　　<span class="book-name">東都賦</span>：眇古昔而論功。<br/>
　　蔡琰<span class="book-name">笳曲</span>：涕淚交垂。<br/>
　　<span class="book-name">詩</span>：東門之枌。毛氏注：枌，白榆也。<span class="book-name">爾雅釋</span>：榆之皮色白者，名枌。<span class="book-name">齊民要術</span>：榆性軟弱，久無不曲，例非佳好之木。　<span class="book-name">詩</span>：宛在水中央。<br/>
　　<span class="book-name">西都賦</span>：抗仙掌以承露，擢雙立之金莖。</small><br/>
　　<small about="#mwt495" typeof="mw:Transclusion">葉石林曰：此詩「猶含棟梁具，無復霄漢志」，當是為<span class="name" title="房琯">房次律</span>而作。自漢魏以來，詩人用意深遠，不失古風，惟此公為然，不特語言之工也。<br/>
　　黃生曰：<span class="book-name">病橘</span>一章，賦也。<span class="book-name">病柏</span>、<span class="book-name">枯柟</span>二章，比也。三詩皆得漢魏之髓，不在皮毛上論。</small><br/>
　　<span id="bu_jian" about="#mwt496" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#bu_jian" class="mw-selflink-fragment">不見</a></span><small about="#mwt497" typeof="mw:Transclusion">原注：近無李白消息</small>。<br/>
　　<small typeof="mw:Transclusion">鶴注：詩云「世人皆欲殺」，當是白流夜郎之後，蓋<span class="date" title="761年">上元二年</span>也。梁氏編在寶應元年梓州作，不知是年白已卒矣。　曾鞏序：<span class="date" title="758年">乾元元年</span>，長流夜郎，遂汎洞庭，上峽江，至巫山，以赦得釋，憩岳陽、江夏，久之，復如潯陽，過金陵，徘徊於歷陽、宣城二郡間。其族人陽冰為當塗令，白過之，以病卒，年六十有四，是時寶應元年也。　<span class="book-name">詩</span>：愛而不見。</small><br/>
　　不見李生久，佯狂真可哀。世人皆欲殺，吾意獨憐才。敏捷詩千首，飄零酒一杯。匡山讀書處，頭白好<small about="#mwt498" typeof="mw:Transclusion">一云始</small>歸來。<br/>
　　<small about="#mwt499" typeof="mw:Transclusion">此懷李白而作也。敏捷千篇，見才可憐。飄零縱酒，見狂可哀。歸老匡山，蓋憫其放逐而望其生還，始終是哀憐意。<br/>
　　箕子被髮佯狂，白之縱酒豪放，亦不得已而然。<br/>
　　<span class="book-name">漢書·儒林傳</span>：<span class="place">魯</span><span class="name">榮廣</span>，高材敏捷。劉向<span class="book-name">新序</span>：聰明敏捷，人之美材。<br/>
　　<span class="book-name">雪賦</span>：從風飄零。　薛道衡詩：陶然寄一杯。<br/>
　　太白蜀人，而公亦在蜀，故云歸來。<span class="book-name">丹鉛錄</span>謂指彰明縣南之匡山，若以為匡廬，太白非九江人，何得言歸來乎。<br/>
　　<span class="book-name">楚辭</span>：王孫兮歸來。</small><br/>
　　<small about="#mwt500" typeof="mw:Transclusion">顧宸曰：公與白同遊齊魯，在天寶四載。白有<span class="book-name">魯郡石門別杜</span>詩，自此以後，公屢形懷憶，竟不得再見。冬日春日之懷，及<span class="book-name">夢白二首</span>，白在夜郎，公在秦州。此云「不見李生久」，白在浪遊，公在成都。公與白最稱交好，考其相從歲月，僅在遊齊魯時，前乎此，後乎此，俱未相見也。</small><br/>
　　<small about="#mwt501" typeof="mw:Transclusion">附考：洪容齋<span class="book-name">三筆</span>曰：杜詩「匡山讀書處，頭白好歸來」，説者以為即廬山也。吳曾<span class="book-name">能改齋漫錄</span>辯誤一卷，正辯是事。引杜田<span class="book-name">杜詩補遺</span>云：范傳正<span class="book-name">李白新墓碑</span>云：白本宗室子，厥先避仇客蜀，居蜀之彰明，太白生焉。彰明，綿州之屬邑，有大小匡山，白讀書於大匡山，有讀書堂尚存。其宅在清廉鄉，後廢為僧房，稱隴西院，盖以太白得名，院有太白像。吳君以是證杜句，知匡山在蜀，非廬山也。予按：當塗所刊<span class="book-name">太白集</span>，其首載<span class="book-name">新墓碑</span>，宣歙池等州觀察使范傳正撰，凡千五百餘字，但云：「自國朝以來，編於屬籍。神龍初，潛還廣漢，因僑為郡人」。初無<span class="book-name">補遺</span>所紀七十餘言，豈非好事者偽為此書，如<span class="book-name">開元遺事</span>之類，以附會杜詩耶。歐陽忞<span class="book-name">輿地廣記</span>云：彰明有李白碑，白生於此縣。盖亦傳説之誤，當以范碑為正。<br/>
　　朱注：杜田之説，本於楊天恵<span class="book-name">彰明逸事</span>。<span class="book-name">杜臆</span>：太白系出隴西，後遂誤傳為隴西成紀人，所云清廉鄉，亦必青蓮之訛。<br/>
　　黃鶴曰：李集有<span class="book-name">望廬山五老</span>詩，云「九江秀色可攬結，吾將此地巢雲松」，又<span class="book-name">望廬山瀑布</span>云「而我遊名山，對之心益閒。且諧宿所好，永願辭人間」，又<span class="book-name">南康軍圖經</span>云「白性喜名山，飄然有物外志，以廬阜水石佳處，遂往遊焉。至五老峰，愛其險峭奇勝，曰：『天下之壯觀也，卜築於此，吾將老焉。』今峰下有書堂舊基。自後北歸，猶不忍去，乃指廬山曰：『與君再會，不敢寒盟，丹崕綠壑，神其鑒之。』」又，白<span class="book-name">送姪嵩遊廬山序</span>：慚未歸於名山。然則匡山斷指潯陽匡廬山。<br/>
　　今按：<span class="book-name">全蜀總志</span>：龍安府江油縣，有大匡山，在縣治西三十里，山勢高聳，狀如匡字。唐李白讀書處。豈修志者亦因<span class="book-name">彰明逸事</span>而附會歟。又，考<span class="book-name">水經注</span>：遠法師<span class="book-name">廬山志</span>曰：殷周之際，匡俗先生遊此山，時人謂其所止為神仙之廬，因以名山。然則廬山亦稱匡山，盖以姓得名耶。</small><br/>
　　<span id="cao_tang_ji_shi" about="#mwt502" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#cao_tang_ji_shi" class="mw-selflink-fragment">草堂即事</a></span><br/>
　　<small about="#mwt503" typeof="mw:Transclusion">詩云「建子月」，是<span class="date" title="761年">上元二年</span>十一月在草堂作。</small><br/>
　　荒村建子月，獨樹老夫家。雪<small about="#mwt505" typeof="mw:Transclusion">一作霧</small>裏江船渡，風前竹徑斜。寒魚依密藻，宿雁聚<small about="#mwt506" typeof="mw:Transclusion">從<span class="book-name">杜臆</span>作雁聚，舊作鷺起，誤</small>圓沙。蜀酒禁<small about="#mwt507" typeof="mw:Transclusion">平聲</small>愁得，無錢何處賒。<br/>
　　<small about="#mwt508" typeof="mw:Transclusion">首敘冬日草堂，中四寫景，末二述情，合之皆所謂即事也。　荒村獨樹，淒涼之況。建子老夫，用假對法。寒魚宿雁，兼自喻窮冬旅泊，故落句有賒酒銷愁之慨。<br/>
　　<span class="book-name">杜臆</span>：<span class="book-name">春秋</span>變古則書。詩云「建子月」，盖史法也。<span class="book-name">肅宗紀</span>：<span class="date" title="761年">上元二年</span>九月，詔去上元號，稱元年，以十一月為歲首，建子月壬午朔，上受朝賀，如正旦儀。馬融曰：周正建子，為天統。<br/>
　　陶潛詩：獨樹衆乃奇。<br/>
　　庾信詩：俱來雪裏看。<br/>
　　劉憲詩：風前雪裏覓芳菲。　梁元帝詩：竹逕露初圓。<br/>
　　庾信詩：寒魚抱凍沈。薛昉詩：細藻欲藏魚。<br/>
　　駱賓王詩：宿雁下廬洲。　<span class="book-name">杜臆</span>：宿鷺，當作宿雁，冬寒但有雁耳，鷺畏露，白露降，便飛去矣。<span class="book-name">物類志</span>：人養鷺於池塘，馴若家禽，每至白露，即飛騰而去。</small><br/>
　　<span id="xu_jiu_shao" about="#mwt509" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#xu_jiu_shao" class="mw-selflink-fragment">徐九少<small about="#mwt510" typeof="mw:Transclusion">去聲</small>尹見過</a></span><small about="#mwt511" typeof="mw:Transclusion">平聲</small><br/>
　　<small typeof="mw:Transclusion">鶴注：此當是<span class="date" title="761年">上元二年</span>冬作。　又曰：少尹與行軍自不同，西都、東都、北都、鳳翔、成都、河中、江陵、興元、興德，府尹各一人，少尹二人。初不言以少尹為行軍長史，但云永徽中，改尹為長史，又云天下兵馬元帥府，有行軍長史、行軍司馬。今題云「少尹」而詩云「行軍」，徐當是成都尹，兼節制兵馬，以時亂，故少尹兼稱行軍也。</small><br/>
　　晚景孤村僻，行軍數騎<small about="#mwt513" typeof="mw:Transclusion">去聲</small>來。交新徒有喜，禮厚愧無才。賞靜憐雲竹，忘歸步月臺。何當看<small about="#mwt514" typeof="mw:Transclusion">平聲</small>花蕊，欲發照江梅。<br/>
　　<small about="#mwt515" typeof="mw:Transclusion">上四敘事，見自謙意。下四敘景，見喜客意。晚景，謂日暮之時。少尹何時當再來乎，梅將發而照江矣，期之也。<br/>
　　張正見詩：翠竹梢雲自結叢。<br/>
　　謝靈運詩：游目倦忘歸。　梁武帝<span class="book-name">秋笛曲</span>：繞紅梁，流月臺。</small><br/>
　　<span id="zan_wang_bi" about="#mwt517" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#zan_wang_bi" class="mw-selflink-fragment">范二員外邈吳十侍御郁特枉駕闕展待聊寄此作</a></span><br/>
　　<small about="#mwt516" typeof="mw:Transclusion">鶴注：當是<span class="date" title="761年">上元二年</span>浣花時作。　過江卜宅時，郁尚謫楚中，是年盖放還矣。</small><br/>
　　暫往比<small about="#mwt518" typeof="mw:Transclusion">音皮</small>鄰去<small about="#mwt519" typeof="mw:Transclusion">晉作至</small>，空聞二妙歸。幽棲誠簡略，衰白已光輝。野外貧家遠，村中好客稀。論<small about="#mwt520" typeof="mw:Transclusion">平聲</small>文或不媿，重<small about="#mwt521" typeof="mw:Transclusion">平聲</small>肯款柴扉。<br/>
　　<small about="#mwt522" typeof="mw:Transclusion">簡略，承比鄰句，闕展待也。光輝，承二妙句，特枉駕也。下四，因失款而冀其重來。<br/>
　　曹植詩：萬里猶比鄰。<br/>
　　<span class="book-name">晉書</span>：尚書令衛瓘與尚書郎索靖，俱善草書，時人號為一臺二妙。<br/>
　　陶潛詩：野外罕人事。<br/>
　　范雲詩：還聞稚子説，有客款柴扉。</small><br/>
　　<small about="#mwt523" typeof="mw:Transclusion">趙汸曰：前後詩中，每以無俗物，絕交游，門徑榛塞為喜，獨於范吳之來，闕於展待，委曲盡情如此，則平日稱懶者，果真懶乎。<br/>
　　王嗣奭曰：公素以文自負，如「文章千古事」，則内信於心。斯文憂患餘，則竊比於聖，故亦不輕與人論文。「重與細論文」，則須李白。「佳句法如何」，則詢高適。二人皆高品也。如吳侍御辯釋無辜，寧拂上官而甘遷斥者，乃公心契，論文不愧，豈泛言者哉。</small><br/>
　　<small about="#mwt524" typeof="mw:Transclusion">羅大經<span class="book-name">鶴林玉露</span>曰：范員外、吳侍御，訪少陵於草堂，杜偶出，不及接見，因謝之以詩。<span class="name">陳後山</span>在京師，張文潛、晁無咎為館職，聯騎過之，<span class="name">後山</span>偶出蕭寺，二君題壁而去，<span class="name">後山</span>亦謝之以詩云「白社雙林去，高軒二妙來。排門衝鳥雀，揮壁帶塵埃。不憚升堂費，深愁載酒回。功名付公等，歸路在蓬萊。」杜陳一時之事相類。二詩蘊藉風流，未易優劣。</small><br/>
　　<span id="wang_shi_qi_shi_yu" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#wang_shi_qi_shi_yu" class="mw-selflink-fragment">王十七侍御掄許攜酒至草堂奉寄此詩便請邀高三十五使<small about="#mwt525" typeof="mw:Transclusion">去聲</small>君同到</a></span><br/>
　　<small about="#mwt526" typeof="mw:Transclusion">鶴注編在<span class="date" title="761年">上元二年</span>冬成都作。是時高適刺蜀，以攝尹事至成都也。考<span class="book-name">舊書·高適傳</span>，崔光遠不能攝軍，天子罷之，以適代為成都尹、西川節度。然此詩不曰高尹，而仍謂高使君，且是年十一月光遠卒，十二月旋以嚴武為成都尹，則適實未嘗代光遠也。及嚴武於寶應元年召歸後，却不聞成都别除尹。史云：代宗即位，吐蕃陷松、維、保諸州，節度使高適不能救，以嚴武代還，必寶應元年七月至<span class="date" title="763年">廣德元年</span>十二月，乃適尹成都也。但此時公無一詩與高，盖適為尹時，公同在東川，及嚴武再鎮蜀，方歸草堂也。　王掄終於彭州刺史，後有<span class="book-name">哭王彭州掄</span>詩。</small><br/>
　　老夫卧穩朝慵起，白屋寒多暖始開。江鸛<small about="#mwt527" typeof="mw:Transclusion">一作鶴</small>巧當幽徑浴，鄰雞還過短牆來。繡衣屢許攜家醞，皂蓋能忘折<small about="#mwt528" typeof="mw:Transclusion">音節</small>野梅。戲假霜威促<span class="name">山簡</span>，須成一醉<small about="#mwt529" typeof="mw:Transclusion">一作醉裏</small><span class="place">習池</span>迴。<br/>
　　<small about="#mwt530" typeof="mw:Transclusion">上四，草堂闃寂之景，下欲王攜酒邀高同至也。　鸛浴雞飛，晴暖景象，即開門所見者。繡衣霜威，指王。皂盖山簡，指高。習池，借比草堂。堂有野梅，故以折梅招之。<br/>
　　<span class="book-name">抱朴子</span>：公旦執贄於白屋。白屋，白茅覆屋也。<br/>
　　鸛，水鳥，形似鶴。　庾信詩：幽徑忽春臨。<br/>
　　洙曰：漢侍御有繡衣直指，出討奸猾，治大獄。<br/>
　　<span class="book-name">績漢志</span>：<span title="後漢書·志第二十九·輿服上：中二千石、二千石皆皂蓋，朱兩轓。其千石、六百石，朱左轓" class="source">二千石，皂盖，朱兩幡</span>。　陸凱詩：<span title="按：太平御覽·卷九百七十·果部七：
《荊州記》曰：陸凱與范曄相善，自江南寄梅花一枝詣長安與曄，并《贈花詩》曰：「折花逢驛使，寄與隴頭人。江南無所有，聊贈一枝春。」 " class="comment">折梅逢驛使，寄與隴頭人</span>。<br/>
　　趙曰：霜威，御史有風霜之任也。崔篆<span class="book-name">御史箴</span>：今鷹隼始擊，以成嚴霜之威。諸葛潁詩：葉落霜威重。<br/>
　　<span class="book-name">晉書</span>：習氏，荆土豪族，有佳園池，山簡每出嬉遊，多之池上，名之曰高陽池。</small><br/>
　　<small about="#mwt531" typeof="mw:Transclusion">朱瀚曰：作詩代書，促侍御踐約，并邀高來同飲，真率如話，而矩度謹嚴，仍有惜墨如金之意。<br/>
　　今按：鄰雞過牆，語近淺易，繡衣皂盖，又近拙鈍，恐非少陵匠意之作也。補注：詩家用短牆，不避俗字，但有工拙之不同。杜公此句，語率而近俚，<span class="dynasty">元</span><span class="name">仇仁近</span>云：「桃柳參差出短牆，小樓突兀看湖光」，自覺風趣嫣然。</small><br/>
　　<span id="wang_jing_xie_jiu_gao_yi_tong_guo" about="#mwt532" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#wang_jing_xie_jiu_gao_yi_tong_guo" class="mw-selflink-fragment">王竟攜酒高亦同過</a></span><small about="#mwt533" typeof="mw:Transclusion">共用寒字</small><br/>
　　卧病荒郊遠，通行小徑難。故人能領客，攜酒重<small about="#mwt534" typeof="mw:Transclusion">義從平聲，讀用去聲</small>相看<small about="#mwt535" typeof="mw:Transclusion">平聲</small>。自愧無鮭<small about="#mwt536" typeof="mw:Transclusion">音骸，一作蝦</small>菜，空煩卸馬鞍。移樽<small about="#mwt537" typeof="mw:Transclusion">一作時</small>勸山簡，頭白恐風寒。<br/>
　　<small about="#mwt538" typeof="mw:Transclusion">亦從草堂敘起。王果攜酒而至，喜之也。勸高醉飲禦寒，戲之也。　原注：高每云，汝年幾小，且不必小於我，故此句戲之。<br/>
　　謝靈運詩：卧病同淮陽。<br/>
　　<span class="book-name">前漢書</span>：陳恢見沛公曰：足下通行無所累。<br/>
　　<span class="book-name">集韻</span>：鮭，吳人魚菜總稱。<span class="book-name">齊書</span>：庾杲之清貧自業，食惟有韭菹、瀹韭、生韭雜菜，任昉戲之曰：誰謂庾郎貧，食鮭嘗有二十七種。二十七，言三九也。<br/>
　　顏延之詩：嚴駕越風寒。</small><br/>
　　<span id="fa_zhu" about="#mwt540" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#fa_zhu" class="mw-selflink-fragment">陪李七司馬皂江上觀造竹橋即日成往來之人免冬寒入水聊題短作簡李公</a></span><br/>
　　<small about="#mwt539" typeof="mw:Transclusion">鶴注：此當<span class="date" title="761年">上元二年</span>冬在蜀州作。<span class="book-name">元和郡國志</span>：鄩江，一名皂江，經蜀州唐興縣東三里。任慥<span class="book-name">渠堰志</span>：九㫒口堰，其源出於皂江，至郫之柵頭，别流為温江口。曰九㫒口者，實兩江之滙也。<span class="name" title="晏殊">晏公</span><span class="book-name">類要</span>：鄩江，一名皂里水，今在新津。　㫒，音躬。</small><br/>
　　伐竹<small about="#mwt541" typeof="mw:Transclusion">黃作伐木，朱瀚作代木</small>為橋結構同，褰裳不涉往來通。天寒白鶴歸華表，日落青龍見<small about="#mwt542" typeof="mw:Transclusion">音現</small>水中。顧我老非題柱客，知君才是濟川功。合歡<small about="#mwt543" typeof="mw:Transclusion"><span class="book-name">正異</span>作觀</small>却笑千年事，驅石何時到海東。<br/>
　　<small about="#mwt544" typeof="mw:Transclusion">上四觀竹橋，下四簡李公。　結構同，等於木橋。往來通，駕竹而渡。鶴歸華表，柱可棲鶴。龍見水中，橋影若龍也。題柱客，公自謙。濟川功，頌司馬。　趙次公曰：合歡，橋落成而聚客歡飲。笑者，笑前人之勞而無成。<br/>
　　雷次宗<span class="book-name">豫章記</span>：伐竹為筏。　<span class="book-name">魯靈光殿賦</span>：觀其結構。<br/>
　　<span class="book-name">詩</span>：褰裳涉洧，褰裳涉溱。　任昉詩：江湖忽往來。<br/>
　　劉叔敬<span class="book-name">異苑</span>：晉<span class="date" title="281年">太康二年</span>冬，大雪，南洲人見二白鶴語於橋下曰：「今兹寒不減堯崩年也」，於是飛去。白鶴事，當主<span class="book-name">異苑</span>，舊引<span class="name">丁令威</span>化鶴，歸集城門華表柱者，誤。此華表指橋柱。李義山詩「㶚水橋邊倚華表」亦可證。又，梁昭明太子啟：虹入漢而藏形，鶴臨橋而送語。<br/>
　　<span class="book-name">朝野僉載</span>：趙州石橋甚工，望之如初月出雲，長虹飲澗。天后時，<span class="name">默啜</span>欲南過橋，馬跪地不進，但見青龍卧橋上，奮迅而怒，賊乃遁去。今按：青龍，用費長房竹杖事，切竹橋也。<span class="book-name">楚辭</span>：麾蛟龍以津梁。知橋可稱龍。<br/>
　　顧，念也。　<span class="book-name">華陽國志</span>：蜀城北八十里，有昇仙橋、送客觀，司馬相如初入長安，題其柱曰：大丈夫不乘赤車駟馬，不過汝下。<br/>
　　<span class="book-name">説命</span>：若濟巨川，用汝作舟楫。<br/>
　　<span class="book-name">樂記</span>：酒食者，所以合歡也。<span class="book-name">淮南·詮言</span>：今有美酒，合歡以相饗，卑禮婉辭以接之。<br/>
　　<span class="book-name">齊地記</span>：秦始皇作石橋，欲過海觀日出處。有神人能驅石下海，石去不速，神輒鞭之，石皆流血。</small><br/>
　　<span id="ba_zhu_qiao_cheng" about="#mwt546" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#ba_zhu_qiao_cheng" class="mw-selflink-fragment">觀作橋成月夜舟中有述還呈李司馬</a></span><br/>
　　<small about="#mwt545" typeof="mw:Transclusion"><span class="book-name">草堂本</span>有此題，諸本通上章，為二首。　連日觀橋，舟皆設酒，觀詩中屢字可見。</small><br/>
　　把燭橋成<small about="#mwt547" typeof="mw:Transclusion">一作成橋</small>夜，迴舟客坐<small about="#mwt548" typeof="mw:Transclusion">一作坐客</small>時。天高雲去盡，江迥月來遲。衰謝多扶病，招邀屢有期。異方成此興<small about="#mwt549" typeof="mw:Transclusion">去聲</small>，樂<small about="#mwt550" typeof="mw:Transclusion">音洛</small>罷不無悲。<br/>
　　<small about="#mwt551" typeof="mw:Transclusion">上章題橋成，此章述己意。　把燭橋成，言刻日完功。雲去月來，記舟前夜景。悲有三意，衰年多病，而又在異方，故悲不自勝。<br/>
　　<span class="book-name">梁武帝紀</span>：把燭看事。</small><br/>
　　<span id="li_si_ma_qiao_cheng" about="#mwt552" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#li_si_ma_qiao_cheng" class="mw-selflink-fragment">李司馬橋成<small about="#mwt553" typeof="mw:Transclusion">一作了</small>承<small about="#mwt554" typeof="mw:Transclusion">一無承字</small>高使<small about="#mwt555" typeof="mw:Transclusion">去聲</small>君自成都回</a></span><br/>
　　<small about="#mwt556" typeof="mw:Transclusion">王洙曰：時高適守蜀州而攝成都，故題云自成都回。<span class="book-name">九域志</span>：蜀州東至成都一百里，故詩云「橋東待使君」，又知是詩在蜀中作。錢箋：唐制，節度使闕，以行軍司馬攝知軍事，未聞以刺史也。</small><br/>
　　向來江上手紛紛，三日功成事出羣。已傳童子騎青竹<small about="#mwt557" typeof="mw:Transclusion">一作馬</small>，總擬橋東待使<small about="#mwt558" typeof="mw:Transclusion">去聲</small>君。<br/>
　　<small about="#mwt559" typeof="mw:Transclusion">上二，司馬橋成。下二，使君回蜀。　手紛紛，經營者衆也。<br/>
　　<span class="book-name">後漢書</span>：郭伋為并州牧，始至，行部到河西美稷，有童兒數百，騎竹馬迎之曰：聞使君到，喜，故來迎。</small><br/>
　　<span id="ru_zou_xing_zeng" about="#mwt552" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#ru_zou_xing_zeng" class="mw-selflink-fragment">入奏行贈西山檢察使<small about="#mwt560" typeof="mw:Transclusion">去聲</small>竇侍御</a></span><br/>
　　<small about="#mwt561" typeof="mw:Transclusion">黃鶴編在寶應元年。　夢弼曰：時吐蕃分三道入寇，欲取成都為東府。竇公以御史出，檢校諸州軍儲器械，得以便宜入奏，公作是詩以贈之。　鶴曰：考新舊史、<span class="book-name">會要</span>諸書，無檢察使，唯有巡察、觀察、按察之名，然<span class="book-name">歐陽詹集</span>有<span class="book-name">送韋檢察</span>詩，又似史失書。　朱注：<span class="book-name">會要</span>有西山運糧使、檢校戶部員外郎。詩云「運糧繩橋壯士喜」，疑即此官，竇盖以侍御出耳。又曰：詩云「八州刺史思一戰，三城守邊却可圖」，是西山未沒吐蕃時作。</small><br/>
　　竇侍御，驥之子，鳳之雛，年未三十忠義俱。骨鯁絕代無，炯如一段清冰出萬壑，置在迎風露寒<small about="#mwt562" typeof="mw:Transclusion">一作寒露</small>之玉壺。蔗漿歸廚金碗凍，洗滌煩熱足以寧君軀。政<small about="#mwt563" typeof="mw:Transclusion">一作整</small>用疏通合典則，戚聯豪貴躭文儒。<br/>
　　<small about="#mwt564" typeof="mw:Transclusion">此敘竇之履歷。　首四，記其美質忠心。清冰四句，喻其廉操清望。政用二句，稱其法古崇儒。　<span class="book-name">杜臆</span>：起段如雷轟電閃，風雨驟至，長短錯綜，似無條理，而所注意在「骨鯁絕代無」、「足以寧君軀」，至襯語，則極形容其清冷，盖必清心冷面人，方能直言時事，足以制强寇而釋主憂。　玉壺清冰、金碗蔗漿，欲滌君王之煩熱，竇行盖在夏時，故借喻及此。　竇侍御為一句，驥子，鳳雛為一句。<br/>
　　<span class="book-name">北齊書</span>：裴景鸞、景鴻，並有逸才，河東呼景鸞為驥子，景鴻為龍文。　<span class="book-name">蜀志</span>：龐統，德公之從子，德公謂統為鳳雛。<span class="book-name">晉書</span>：陸雲幼時，吳尚書閔鴻奇之曰：此兒若非龍駒，當是鳳雛。<br/>
　　<span class="book-name">華陽國志</span>：漢旌表忠義。<br/>
　　<span class="book-name">荀子</span>：君有忠臣，謂之骨鯁。<br/>
　　鮑照詩：清如玉壺冰。　<span class="book-name">西京賦</span>：既新作於<span class="place">迎風</span>，增<span class="place">露寒</span>與<span class="place">儲胥</span>。注：皆館名。<span class="book-name">漢書</span>：武帝<span class="date" title="前109年">元封二年</span>，因秦林光宮，復增通天、迎風、儲胥、露寒。趙曰：露寒，舊本作寒露，盖傳寫之誤。公<span class="book-name">槐葉冷陶</span>詩「萬里露寒殿，開冰清玉壺」，則用字初未嘗倒。<br/>
　　<span class="book-name">前漢·禮樂志</span>：<span class="book-name">景星歌</span>：泰尊柘漿析朝酲。注：取柘漿汁以為飲，可解酲也。<br/>
　　<span class="book-name">禮·經解</span>：疏通知遠，書教也。　<span class="book-name">書</span>：有典有則。<br/>
　　<span class="book-name">後漢·輿服志</span>：進賢冠，文儒者之服。</small><br/>
　　兵革<small about="#mwt565" typeof="mw:Transclusion"><span class="book-name">英華</span>作甲兵</small>未息人未蘇，天子亦念西南隅。吐蕃憑陵氣頗麤，竇氏檢察應時須<small about="#mwt566" typeof="mw:Transclusion">樊作才能俱</small>。運糧繩橋壯士喜，斬木火井窮<small about="#mwt567" typeof="mw:Transclusion"><span class="book-name">英華</span>作寒</small>猿呼。八州刺史思一戰，三城守邊却可圖。此行入奏計未小，密奉聖旨恩宜<small about="#mwt568" typeof="mw:Transclusion">一作應</small>殊。<br/>
　　<small about="#mwt569" typeof="mw:Transclusion">此送侍御入覲。　西山密邇吐蕃，竇公檢察其地，運糧斬木，則軍儲足而運道通，故乘此可議戰守。今回京入奏，必能上合帝心也。　盧注：檢校責在輸糧，糧足始可戰守，故公上嚴武<span class="book-name">兩川説</span>云：頃者三城失守，非兵之過也，糧不足也。<br/>
　　陸機<span class="book-name">思歸賦</span>：兵革未息，宿願有違。<br/>
　　<span class="book-name">初學記</span>：自劍閣西南為益州。<br/>
　　錢箋：<span class="book-name">元和郡縣志</span>：繩橋，在茂州汶川縣西北，架大江水，蔑笮四條，以葛藤緯絡，布板其上，雖從風搖動，而牢固有餘，夷人驅牛馬去來無懼。今按：其橋以竹為索，闊六尺，長十丈。<span class="book-name">輿地紀勝</span>：繩橋，在維州保寧縣東十五里，辮竹為繩，其上施木板，長三十丈，通蕃漢路。<br/>
　　斬木於火井之地，言除道以通運，無木可依，故猿呼。　鶴曰：<span class="book-name">寰宇記</span>：水涸時，以火投井中，即焰出，移時方滅，今在蓬州。此詩指蓬州火井言。<span class="book-name">蜀都賦注</span>：火井欲出其火，先以家火投之，須臾焰出通天，以竹筒盛之，接其光而無炭。取井火還煮井水，一斛得四五斗鹽，家火煮之，不過二三斗鹽耳。　<span class="book-name">晉書</span>：李充為記室參軍，家貧，求補外。楚裒問之曰：窮猿投林，何暇擇木。<br/>
　　<span class="book-name">舊書·地理志</span>：劍南節度使，西抗吐蕃，南撫蠻獠，統<span title="按：唐會要·卷七十八·諸使雜錄：萬歲通天元年九月，令山東近境州置武騎團兵。至聖歷元年臘月二十五日，河南河北置武騎團，以備默啜。每一百五十戶，共出兵十五人，馬一匹。 " class="comment">團結營</span>及松、維、恭、蓬、雅、黎、姚、悉八州兵馬。公<span class="book-name">東西兩川説</span>：八州素歸心於其世襲刺史。　朱注：<span class="book-name">高適傳</span>：自<span class="place">邛關</span>、<span class="place">黎</span>、<span class="place">雅</span>以抵南蠻，由<span class="place">茂</span>而西，經<span class="place">羌中</span>、<span class="place">平戎</span>等城，界吐蕃。瀕邊諸城，皆仰給劍南。<br/>
　　<span class="book-name">唐書</span>：彭州有羊灌田、朋笮、繩橋三<span title="新唐書·卷五十·志第四十·兵：夫所謂方鎮者，節度使之兵也。原其始，起於邊將之屯防者。唐初，兵之戍邊者，大曰軍，小曰守捉，曰城，曰鎮，而總之者曰道。" class="comment">守捉</span>城，又有七盤、安遠、龍溪三城，皆界茂州汶山。　朱又云：公<span class="book-name">西山</span>詩有「繩橋戰勝遲」之句，則此三城，乃三城捉手也。蔡注：指姚、維、松三州，非。<br/>
　　晉羣臣<span class="book-name">立廟奏</span>：聖旨弘深，遠跡上世。</small><br/>
　　繡衣春當<small about="#mwt570" typeof="mw:Transclusion">一作飄飄</small>霄漢立，綵服日向<small about="#mwt571" typeof="mw:Transclusion">一作粲粲</small>庭闈趨<small about="#mwt572" typeof="mw:Transclusion">樊本此下有「開濟人所仰，飛騰時正須」二句</small>。省郎京尹必俯拾<small about="#mwt573" typeof="mw:Transclusion">一作相付</small>，江花未落還成都。<br/>
　　<small about="#mwt574" typeof="mw:Transclusion">此言侍御省親。霄漢立，得近君。庭闈趨，得侍親。省郎京尹，冀其增秩。江花未落，仲夏去而初秋回也。<br/>
　　繡衣，御史之服。漢有繡衣直指使。<br/>
　　老萊子綵服以娛親。　庭闈，注見本卷。<br/>
　　<span class="book-name">前漢書</span>：夏侯勝曰：士病不明經術，經術苟明，取青紫如俯地拾芥耳。<br/>
　　江花，指荷。後<span class="book-name">到村</span>詩「蛟龍引子過，荷芰逐花低」可證。</small><br/>
　　江花未落還成都<small about="#mwt575" typeof="mw:Transclusion">吳本重出此句</small>，肯訪浣花老翁無<small about="#mwt576" typeof="mw:Transclusion">一云：公來肯訪浣花老</small>。為<small about="#mwt577" typeof="mw:Transclusion">去聲</small>君酤<small about="#mwt578" typeof="mw:Transclusion">吳作酣</small>酒滿眼酤<small about="#mwt579" typeof="mw:Transclusion">二句<span class="book-name">英華</span>作：攜酒肯訪浣花老，為君著衫捋髭鬚</small>，與奴白飯馬青芻<small about="#mwt580" typeof="mw:Transclusion"><span class="book-name">英華</span>無此句</small>。<br/>
　　<small typeof="mw:Transclusion">此望侍御還蜀。　錢箋：酤酒相賀，而又下及奴馬，燕喜之至也。<span class="book-name">杜臆</span>：末段承上，須有疊句，而通篇一韻到底，每用疊韻，妙協音節，極起伏頓挫之妙。　此章前二段各十句，後二段各四句。<br/>
　　滿眼酤，謂滿前皆酒酤也。即公詩「濁醪必在眼」意。舊注謂蜀人以竹筒沽酒，酒滿筒眼，似近於俚。上「酤」字，買酒也。<span class="book-name">小雅</span>：無酒酤我。下「酤」字，一宿酒也。<span class="book-name">商頌</span>：既載清酤。　<span class="book-name">世説</span>：鮑照答顏延之曰：君詩若鋪錦列繡，亦雕繢滿眼。<br/>
　　<span class="name">林時對</span>曰：<span title="按：玉臺新詠·卷九·盤中詩，當是蘇伯玉妻" class="comment">傳玄</span><span class="book-name">盤中</span>詩「何惜馬蹄歸不數，羊肉千斤酒百斛，令君馬肥麥與粟」，此詩結句所祖。王建詩云「人客少能留我屋，客有新漿馬有粟」，句法與杜相合。</small><br/>
　　<small about="#mwt581" typeof="mw:Transclusion">朱鶴齡曰：時西吐蕃窺西山三城，西川八州刺史合兵禦之，故竇侍御以戰守機宜，入奏朝廷。　錢箋引東川梓、遂、果、閬等八州者，全無交涉。<br/>
　　申㴠光曰：<span class="book-name">入奏行</span>，是集中變體。長短縱横，太白所長，正爾不必效之，失其故步。</small><br/>
　　<span id="de_guang_zhou_zhang_pan_guan_shu_qing_shu_shi" about="#mwt582" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#de_guang_zhou_zhang_pan_guan_shu_qing_shu_shi" class="mw-selflink-fragment">得廣州張判官叔卿書使<small about="#mwt583" typeof="mw:Transclusion">去聲</small>還以詩代意</a></span><br/>
　　<small about="#mwt584" typeof="mw:Transclusion">詩云蜀城，當是在成都時作。黃鶴編在梓州，誤。　朱注：張叔卿，魯人，見公<span class="book-name">雜述</span>及<span class="book-name">舊唐書·李白傳</span>。</small><br/>
　　鄉關胡騎<small about="#mwt586" typeof="mw:Transclusion">去聲</small>滿<small about="#mwt587" typeof="mw:Transclusion">一作遠</small>，宇宙蜀城偏。忽得炎州信，遥從月峽傳。雲深驃騎<small about="#mwt588" typeof="mw:Transclusion">音票忌</small>幕，夜隔孝廉船。却寄雙愁眼，相思<small about="#mwt589" typeof="mw:Transclusion">一作望</small>淚點懸。<br/>
　　<small about="#mwt590" typeof="mw:Transclusion">上四，得叔卿書。下四，以詩代意。　<span class="book-name">杜臆</span>：胡騎滿，言居蜀之故。炎州來信，從月峽遙傳，正見蜀城之偏也。雲深夜闊，總傷其遠隔。驃騎幕，判官所居。孝廉船，因張憑同姓而借用之。公所寄者詩，而云却寄雙眼，出語甚奇，盖寫詩時淚點沾紙，則淚眼與詩同去矣，此十字句法。<br/>
　　隋孫萬壽詩：鄉關不再見，悵望窮此晨。<br/>
　　<span class="book-name">楚辭</span>：嘉南州之炎德。<br/>
　　<span class="book-name">十道志</span>：渝州有明月峽，三峽之始。<br/>
　　<span class="book-name">漢書</span>：<span class="date" title="前121年">元狩二年</span>，霍去病為驃騎將軍。<br/>
　　<span class="book-name">世説</span>：張憑嘗謁丹陽尹劉惔，惔留宿，明日乃還船。須臾，惔遣傳教覓張孝廉船，召與同載。時人榮之。<br/>
　　<span class="book-name">吳越春秋</span>：王夫人歌：淚泫泫兮雙懸。</small><br/>
　　<span id="wei_shi_si_shi_yu_jiu_bi_lu_xiang_bie" about="#mwt591" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#wei_shi_si_shi_yu_jiu_bi_lu_xiang_bie" class="mw-selflink-fragment">魏十四侍御就敝廬相别</a></span><br/>
　　<small about="#mwt592" typeof="mw:Transclusion">鶴注：詩云「江邊問草堂」，當是寶應元年在草堂時作。</small><br/>
　　有客騎驄馬，江邊問草堂。遠尋留藥價，惜别倒<small about="#mwt593" typeof="mw:Transclusion">或作到</small>文場。入幕旌旗動，歸軒錦繡香。時應<small about="#mwt594" typeof="mw:Transclusion">平聲</small>念衰疾，書疏<small about="#mwt595" typeof="mw:Transclusion">去聲一作迹</small>及滄浪。<br/>
　　<small about="#mwt596" typeof="mw:Transclusion">上四，侍御就别。下四，送别侍御。　倒文場，意氣傾倒於文場，若作到字，與問草堂重複矣。行幕軒車，魏之行色。滄浪，即指浣溪，所謂「百花潭北即滄浪」也。<br/>
　　驄馬，用漢<span class="name">桓典</span>事。<br/>
　　<span class="book-name">高士傳</span>：韓康常遊名山採藥，賣於長安市中，口不二價。<br/>
　　<span class="book-name">杜預傳贊</span>：元凱文場，號為武庫。<br/>
　　<span class="book-name">東都賦</span>：旌旗拂天。<br/>
　　劉繪詩：交錯錦繡陳。<br/>
　　王羲之帖：不得君家書疏。晉<span class="book-name">那呵灘</span>詩：書疏數知聞，莫令信使斷。</small><br/>
　　<span id="zeng_bie_he_yong" about="#mwt597" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#zeng_bie_he_yong" class="mw-selflink-fragment">贈别何邕</a></span><br/>
　　<small about="#mwt598" typeof="mw:Transclusion">鶴注：<span class="date" title="762年">寶應元年</span>，公送嚴武至綿州，其别何邕，當在此時。詩云「綿谷元通漢」，何盖為綿谷尉也。又云「傳語故鄉春」，何盖京兆人而赴長安也。邕，即前所云何十一少府耶。</small><br/>
　　生死論<small about="#mwt600" typeof="mw:Transclusion">平聲</small>交地，何由見一人。悲君隨燕雀，薄宦走風塵。綿谷元通漢，沱江不向秦。五陵花滿眼，傳與故鄉春。<br/>
　　<small about="#mwt601" typeof="mw:Transclusion">上四，送别何邕。下四，别後情緒。　生死交情既難多得，何又隨燕雀而走風塵，更覺孤寂矣。綿谷通漢，邕可至京。沱江背秦，己猶滯蜀也。長安不見，而欲傳語春光，公思鄉之意切矣。　悲君二字貫下，此十字為句。<br/>
　　<span class="book-name">翟方進傳</span>：一死一生，乃見交情。<br/>
　　<span class="book-name">公孫弘傳贊</span>：以鴻漸之翼，困於燕雀。<br/>
　　任昉表：薄宦東朝。<br/>
　　<span class="book-name">唐書</span>：綿谷縣，屬利州。利與劍為鄰，劍州至綿不遠三百里。<span class="book-name">禹貢</span>注：漢出為潛。<span class="book-name">史記正義</span>：潛水，出利州綿谷縣東，龍門山大石穴下。朱注：綿谷，即蜀漢之漢壽，今保寧府廣元縣是。「綿谷元通漢」，謂綿谷潛水，本上合於沔陽之漢水也。漢中北直長安，故云。<br/>
　　<span class="book-name">漢書·地理志</span>：沱水，在蜀郡郫縣西，東入大江。其一在汶江縣西南，東入江。郭璞<span class="book-name">爾雅注</span>：沱水，自蜀郡都安縣湔山，與江别而更流。金履祥曰：江至永康軍導江縣，諸源既盛，遂分為沱，東至眉州彭山縣，復合於江。朱注：沱江，<span class="book-name">蜀志</span>謂一在灌縣，一在新繁。灌縣之沱，一名郫江。即郭注所云别江於湔山者。<span class="book-name">溝洫志</span>謂李冰所穿，恐亦因禹故跡而疏之耳。<br/>
　　五陵，見<span class="book-name">秋興</span>詩注。</small><br/>
　　<span id="jue_ju" about="#mwt602" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#jue_ju" class="mw-selflink-fragment">絕句</a></span><br/>
　　<small about="#mwt603" typeof="mw:Transclusion">趙次公謂江邊踏青乃成都事，盖因前詩有「草見踏青心」句也。　是年西山有吐蕃之警，故云旌旗鼓角。　依趙氏編在寶應元年春成都詩内。</small><br/>
　　江邊踏青罷，回首見旌旗。風起春城暮，高樓鼓角悲。<br/>
　　<small about="#mwt604" typeof="mw:Transclusion">此春日傷亂之作。旌旗，日所見。鼓角，夕所聞。<br/>
　　杜氏<span class="book-name">壺中贅錄</span>：蜀中風俗，舊以二月二日為踏青節。盧公範<span class="book-name">饋餉儀</span>：三月三日，上踏青鞋。隋煬帝詩：踏青鬬草事青春。李綽<span class="book-name">歲時紀</span>：上巳，賜宴曲江，都人於江頭禊飲，踐踏青草，曰踏青。劉禹錫<span class="book-name">竹枝詞</span>：昭君坊中多女伴，永安宮外踏青來。</small><br/>
　　<small about="#mwt605" typeof="mw:Transclusion">高棟曰：五言絕句，作自古也。漢魏樂府古詞，則有<span class="book-name">白頭吟</span>、<span class="book-name">出塞曲</span>、<span class="book-name">桃葉歌</span>、<span class="book-name">歡問歌</span>、<span class="book-name">長干曲</span>，<span class="book-name">團扇郎</span>等篇。下及六代，述作漸繁。唐初工之者衆，四傑尤多，宋之問、韋承慶之流，相與繼出，可謂盛矣。開元後，獨李白、王維，尤勝諸人，次則崔國輔、孟浩然，可以並駕，若儲光羲、王昌齡、裴迪、崔顥、高適等數篇，辭簡而意長，與前數公，實相羽翼。中唐雖聲律稍變，而作者接迹之盛，過於天寶。元和以後，不可得矣。<br/>
　　嚴羽曰：絕句難於律詩，五言絕句難於七言。<br/>
　　周敬曰：五言絕難於七言絕者，以語短而氣苦於促，字少而意忌於露，格似拙而辭易流於俗也。衆唐人一様，宋人又是一様，當以摩詰、青蓮為法。<br/>
　　茅一相曰：絕句固難，五言尤難，離首即尾，離尾即首，而腹亦不可少，妙在愈小而愈大，愈促而愈緩。<br/>
　　顧璘曰：五言絕句，以調古為上，以情真為得體。</small><br/>
　　<span id="zeng_bie_zheng_lian_fu_xiang_yang" about="#mwt606" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#zeng_bie_zheng_lian_fu_xiang_yang" class="mw-selflink-fragment">贈别鄭鍊赴襄陽</a></span><br/>
　　<small about="#mwt607" typeof="mw:Transclusion">鶴注：此寶應元年在浣花溪作，故云「柴門老病身」。其年，史朝義陷營州，羌、渾、奴剌陷梁州，且河東、河中軍皆亂，故首言「戎馬交馳際」。</small><br/>
　　戎馬交馳際，柴門老病身。把君詩過日<small about="#mwt608" typeof="mw:Transclusion">俗本作目</small>，念此别驚神<small about="#mwt609" typeof="mw:Transclusion">一云念别意驚神</small>。地闊峨眉晚<small about="#mwt610" typeof="mw:Transclusion">一作曉，或作遠</small>，天高峴首春。為<small about="#mwt611" typeof="mw:Transclusion">去聲</small>於耆舊内，試覓姓龐人。<br/>
　　<small about="#mwt612" typeof="mw:Transclusion">上四，惜鄭之别。下四，贈赴襄陽。<span class="book-name">杜臆</span>：當戎馬交馳之際，有此柴門老病之身，無可銷愁，惟把君詩以過日耳。今又遠去，能不念此别而神驚乎。自兹一别，我在峨眉，君在峴首，地闊天高，何由會面，所以驚神也。倘耆舊中，有如龐德公，覓以相報，吾亦將與之偕隱襄陽矣。　「把君詩」、「念此别」，各三字另讀。　臨别躊蹰，故日色將晚。歸覽景物，適春意已生。「晚」「春」二字，俱不空下。　生注：地闊天高，即水遠山長意，變詞以避熟。闊貼眉、高貼首，各見匠心。公詩「狼籍畫眉闊」。<br/>
　　吳質書：羽檄交馳。<br/>
　　<span class="book-name">陳書</span>：隋文帝使後主節飲，既而曰：任其性，不爾，何以過日。<br/>
　　庾信詩：眷然惟此别。<br/>
　　蔡琰<span class="book-name">笳曲</span>：山高地闊兮見汝無期。<br/>
　　<span class="book-name">記</span>：天高地下。　陳後主<span class="book-name">歸魂賦</span>：映峴首之沈碑。<span class="book-name">元和郡國志</span>：峴山，在襄陽縣東南九里，東臨漢水，古今大路。<br/>
　　<span class="book-name">襄陽耆舊傳</span>，晉習鑿齒作。<br/>
　　龐德公隱鹿門山，在襄陽。</small><br/>
　　<span id="zhong-n1360" about="#mwt613" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#zhong-n1360" class="mw-selflink-fragment">重<small about="#mwt614" typeof="mw:Transclusion">平聲</small>贈鄭鍊絕句</a></span><br/>
　　<small about="#mwt615" typeof="mw:Transclusion">與上章先後同時作。</small><br/>
　　鄭子將行罷使<small about="#mwt617" typeof="mw:Transclusion">去聲</small>臣，囊無一物獻尊親。江山路遠羈離日，裘馬誰為感激人。<br/>
　　<small about="#mwt618" typeof="mw:Transclusion">上章敘惜别之情，此章憐其清況也。　師氏曰：鄭鍊出為使臣，其罷歸也，囊無一物，廉潔如此，彼乘肥衣輕之人，誰感動激發而周旋之耶。<br/>
　　<span class="book-name">楚辭</span>：歷吉日兮吾將行。　<span class="book-name">詩·小序</span>：<span class="book-name">皇皇者華</span>，君遣使臣也。<br/>
　　<span class="book-name">後漢·范式傳</span>：式謂元伯曰：後二年，當拜尊親，見孺子焉。</small><br/>
　　<span id="jiang_tou_wu_yong" about="#mwt619" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#jiang_tou_wu_yong" class="mw-selflink-fragment">江頭五咏</a></span><br/>
　　<small about="#mwt620" typeof="mw:Transclusion">鶴注：江頭，即前江畔獨步尋花處。五詩據所見入咏，皆有寓意。舊次編在寶應元年。</small><br/>
　　<span id="ding_xiang" about="#mwt622" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#ding_xiang_ti_rou_ruo_luan_jie_zhi_you_dian" class="mw-selflink-fragment">丁香</a></span><br/>
　　<small about="#mwt621" typeof="mw:Transclusion"><span class="book-name">圖經本草</span>：丁香，木類桂，高丈餘，葉似櫟，凌冬不凋，花圓細，黃色。<span class="book-name">齊民要術</span>：雞舌香，世以其似丁子，故一名丁子香，即今丁香是也。<span class="book-name">日華子</span>云：丁香治口氣，所以郎官含之。<span class="book-name">碎錄</span>：丁香，一名百結，子出枝葉上如釘，長三四分。有粗大如山茱萸者，名母丁香。</small><br/>
　　丁香體柔弱，亂結枝猶墊<small about="#mwt623" typeof="mw:Transclusion">都念切</small>。細葉帶浮毛，疏花披素豔。深栽小齋後，庶使<small about="#mwt624" typeof="mw:Transclusion">一作近</small>幽人占<small about="#mwt625" typeof="mw:Transclusion">去聲</small>。晚墮蘭麝中，休懷粉身念。<br/>
　　<small about="#mwt626" typeof="mw:Transclusion">盧注：此喻柔弱者當知自守。　丁香體弱而枝墜，其花葉植於小齋，止堪與幽人作緣。若使墮入蘭麝，將粉身而不保矣。身名墮於晚節，大概如此。<br/>
　　朱注：陳藏器云：丁香，撃之則順理而解為兩向。義山詩「本是丁香樹，春條結始生」，其合則為結也。　<span class="book-name">説文</span>：墊，下也。凡物之下墮，皆可云墊。<br/>
　　<span class="book-name">石崇傳</span>：婢妾數十人，皆蘊蘭麝，被羅縠。<span class="book-name">抱撲子</span>：耳疲乎鄭衛，鼻饜乎蘭麝。</small><br/>
　　<span id="li_chun" about="#mwt627" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#li_chun" class="mw-selflink-fragment">麗春</a></span><br/>
　　<small about="#mwt628" typeof="mw:Transclusion"><span class="book-name">圖經本草</span>：麗春草，一名仙女蒿。<span class="book-name">格物論</span>：麗春，一云長春花。</small><br/>
　　百草競春華，麗春應<small about="#mwt630" typeof="mw:Transclusion">平聲</small>最勝，少須<small about="#mwt631" typeof="mw:Transclusion">一作頃</small>顏色好<small about="#mwt632" typeof="mw:Transclusion">一作好顏色</small>，多漫枝條賸<small about="#mwt633" typeof="mw:Transclusion">俗作剩</small>。紛紛桃李姿<small about="#mwt634" typeof="mw:Transclusion">舊作枝，疑誤</small>，處處總能移。如何此貴重<small about="#mwt635" typeof="mw:Transclusion"><span class="book-name">正異</span>作：如何貴此種。晉作：稀如此貴重</small>，却怕有人知。<br/>
　　<small about="#mwt636" typeof="mw:Transclusion">盧注：此比人以知希者為貴。　花少則顏色鮮好，花多則枝頭餘剩，此麗春之勝也。彼桃李凡姿，隨移隨活，獨麗春性異，移之即槁，却似怕人知者，所以可貴也。　少字、多字略讀，句意自明。須，應須也。漫，徒然也。<br/>
　　顧云：<span class="book-name">羣芳譜</span>：麗春，罌粟别種也。根苗一類而數色咸具，此其顏色之好也。<br/>
　　陶潛詩：枝條始欲茂。<span class="book-name">北史·賈思伯傳</span>：客曰：公合貴重，寧能不驕。</small><br/>
　　<span id="zhi_zi" about="#mwt627" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#zhi_zi" class="mw-selflink-fragment">梔子</a></span><br/>
　　<small about="#mwt637" typeof="mw:Transclusion"><span class="book-name">圖經本草</span>：梔子，南方及西蜀州郡皆有之。木高七八尺，二三月生白花，花皆六出，甚芬香。夏秋結實，如訶子狀，生青熟黃，中仁深紅。</small><br/>
　　梔子比衆木，人間誠未多。於身色有用，與道氣相<small about="#mwt638" typeof="mw:Transclusion">一作傷</small>和。紅取風霜實，青看<small about="#mwt639" typeof="mw:Transclusion">平聲</small>雨露柯。無情移得汝，貴在映江波。<br/>
　　<small about="#mwt640" typeof="mw:Transclusion">遠注：此有孤芳自賞之意。　此章全屬自寓。人間未多，種特異矣。色有用，比才堪濟時。氣相和，比性不戾俗。青紅點景，自嘆歷經霜露。色映江波，故鍾情在此。舍汝之外，别無可移情矣。<br/>
　　顧注：<span class="book-name">酉陽雜俎</span>：諸花少六出者，惟梔子花六出，此正衆木中未有也。陶貞白云：梔子，剪花六出，剖房七道，其花甚香，即西域薝蔔花也。<span class="book-name">名山志</span>：樓石山多梔子，色可染帛，即所云「色有用」也。其性極冷，即所云「氣傷和」也。其實經霜則紅，即所云「紅取風霜實」也。葉似兔耳，厚而深綠，春榮秋瘁，即所云「青看雨露柯」也。<br/>
　　趙注：<span class="book-name">本草</span>稱梔子治五内邪氣，胃中熱氣，其能理氣明矣。此頌梔子之功也，作「氣相和」亦是。<br/>
　　謝朓<span class="book-name">牆北梔子樹</span>詩：有美當階樹，霜露未能移。還思照綠水，君階無曲池。末二句本此。　黃鶴云：公自喻飽經風霜，而獨見遺於物外也。</small><br/>
　　<span id="xi_chi" about="#mwt641" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#xi_chi" class="mw-selflink-fragment">鸂鶒</a></span><br/>
　　<small about="#mwt642" typeof="mw:Transclusion">陳藏器<span class="book-name">本草</span>：鸂鶒，水鳥，形小如鴨，毛有五采。</small><br/>
　　故使籠寬織，須知動損毛。看<small about="#mwt644" typeof="mw:Transclusion">平聲</small>雲猶<small about="#mwt645" typeof="mw:Transclusion">一作莫</small>悵望。失水任呼號<small about="#mwt646" typeof="mw:Transclusion">平聲</small>。六翮曾<small about="#mwt647" typeof="mw:Transclusion">音層</small>經剪，孤飛卒<small about="#mwt648" typeof="mw:Transclusion">一作只</small>未高。且無鷹隼慮，留滯莫辭勞。<br/>
　　<small about="#mwt649" typeof="mw:Transclusion">盧注：此章意在安於義命。　鳥在籠中，不免悵望呼號，上四，憐之也。剪翮難飛，留此可免摶撃，下四，慰之也。竹籠寬織者，恐其損羽毛也。下句申明上句。　遠注：鸂鶒本水鳥，而受樊籠，故有看雲失水之狀。<br/>
　　謝惠連<span class="book-name">鸂鶒賦</span>：宛羈畜於籠樊。<br/>
　　<span class="book-name">前漢·游俠傳</span>：晝夜呼號。<br/>
　　顧注：凡鳥之勁羽，止於六片。<span class="book-name">韓詩外傳</span>：鴻飛千里，恃六翮耳。<br/>
　　陶潛詩：望雲慚高鳥。</small><br/>
　　<span id="hua_ya" about="#mwt650" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#hua_ya" class="mw-selflink-fragment">花鴨</a></span><br/>
　　花鴨無泥滓，階前<small about="#mwt651" typeof="mw:Transclusion">一作中庭</small>每緩行。羽毛知獨立，黑白太分明。不覺羣心妬，休牽衆眼驚。稻粱霑<small about="#mwt652" typeof="mw:Transclusion">一作知</small>汝在，作意莫先鳴。<br/>
　　<small about="#mwt653" typeof="mw:Transclusion">盧注：此章即漁父獨醒之意。　獨立分明，是花鴨之皭然自異處。然惟獨立，故羣心妬。惟分明，故衆眼驚。且既霑足稻粱，又何須先鳴以取忌乎。上四，作稱羡之詞。下四，作警戒之詞。　「羽毛知獨立」，謂羣羽之中，知其獨立。羣心、衆眼，指諸鴨言。花鴨當食必鳴，但戒其毋先耳。　鶴云：公自喻以直言受妬，出居於外，雖有一飽之適，猶以先鳴為戒。<br/>
　　<span class="book-name">抱朴子</span>：虛談則口吐冰霜，行己則守汙泥滓。<br/>
　　<span class="book-name">鸚鵡賦</span>：雖同族於羽毛，固殊智而異心。　朱超詩：獨立不成羣。<br/>
　　<span class="book-name">漢書·薛宣傳</span>：黑白分明。<span class="book-name">會稽典錄</span>：張温死，諸葛武侯曰：其人於清濁太明，善惡太分。<br/>
　　<span class="book-name">尸子</span>：戰如鬬雞，勝者先鳴。</small><br/>
　　<small about="#mwt654" typeof="mw:Transclusion">顧宸曰：丁香，立晚節也。麗春，守堅操也。梔子，適幽性也。鸂鶒，遣留滯也。花鴨，戒多言也。此雖咏物，實自詠耳。</small><br/>
　　<span id="ye_wang" about="#mwt656" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#xi_shan_bai_xue_san_cheng" class="mw-selflink-fragment">野望</a></span><br/>
　　<small about="#mwt655" typeof="mw:Transclusion">鶴注：此當是寶應元年成都作。</small><br/>
　　西山白雪三城<small about="#mwt657" typeof="mw:Transclusion">一作奇，一作年</small>戍，南浦清江萬里橋。海内風塵諸弟隔，天涯涕淚一身遥。惟將遲暮供多病，未有涓埃<small about="#mwt658" typeof="mw:Transclusion">一作涘，誤</small>答聖朝<small about="#mwt659" typeof="mw:Transclusion">音潮</small>。跨馬出郊時極目，不堪人事日<small about="#mwt660" typeof="mw:Transclusion">一作自</small>蕭條。<br/>
　　<small about="#mwt661" typeof="mw:Transclusion">此因野望而寄慨也。上四，野望感懷，思家之念。下四，野望撫時，憂國之情。　臨橋而望三城，近慮吐蕃。天涯而望海内，遠愁河北也。五六，屬自慨。末句乃慨世。出郊極目，點醒本題。　朱瀚曰：國步多艱，皆由人事所致，結句感慨深長。<br/>
　　唐氏注：西山，在成都府西，一名雪嶺。三城戍，即松、維、堡三城。<span class="book-name">唐志注</span>：<span class="place">唐興</span>有羊灌田、朋笮、繩橋三城。　<span class="book-name">困學記聞</span>：<span class="book-name">唐·地理志</span>：彭州導江縣有三奇戍。<span class="book-name">韋皋傳</span>：大將陳垍等，出三奇西南。<span class="book-name">備邊錄</span>：所謂三奇營也。　錢箋：西山三城，界於吐蕃，為蜀邊要害，屢見杜詩，正不必作三奇也。<br/>
　　謝朓詩：悵望南浦時。　<span class="book-name">楚辭</span>：隱㞶山以清江。　<span class="book-name">一統志</span>：萬里橋，在成都府中和門外。<br/>
　　<span class="book-name">漢·終軍傳</span>：邊境時有風塵之警。　<span class="book-name">漢·宗室傳</span>：王睦悉推財物與諸弟。<br/>
　　古詩：各在天一涯。　蔡琰<span class="book-name">胡笳</span>：涕淚交垂。　孔融詩：安能苦一身。<br/>
　　<span class="book-name">楚辭</span>：恐美人之遲暮。　<span class="book-name">史記</span>：留侯性多病。<br/>
　　<span class="book-name">漢書</span>：使者謂龔勝曰：聖朝未嘗忘君。<br/>
　　鮑照詩：跨馬出北門。　<span class="book-name">世説</span>：王東亭嘗春月乘馬出郊，時彦同遊者，連鑣俱進。　王景興書：想亦極目而迴望。<br/>
　　嵇康詩：何為人事間，自令心不夷。<span class="book-name">楚辭</span>：山蕭條而無獸。</small><br/>
　　<small about="#mwt662" typeof="mw:Transclusion">朱鶴齡曰：按史，是時分劍南為兩節度，而西山三城列戍，百姓疲於調役，高適嘗上疏論之，不納。公詩當為此作，故有人事蕭條之歎。</small><br/>
　　<span id="wei_ren" about="#mwt663" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#wei_ren" class="mw-selflink-fragment">畏人</a></span><br/>
　　<small about="#mwt664" typeof="mw:Transclusion">詩成後，拈「畏人」二字為題，非專用畏人也。蔡氏編在寶應元年。　曹植詩：客子常畏人。</small><br/>
　　早花隨處發<small about="#mwt666" typeof="mw:Transclusion">一作發處</small>，春鳥異方啼。萬里清江上，三年<small about="#mwt667" typeof="mw:Transclusion">一作峰</small>落日低。畏人成小築，褊性合幽棲。門逕<small about="#mwt668" typeof="mw:Transclusion">一作逕没</small>從榛草<small about="#mwt669" typeof="mw:Transclusion">趙汸作塞</small>，無心待<small about="#mwt670" typeof="mw:Transclusion">一作走</small>馬蹄。<br/>
　　<small about="#mwt671" typeof="mw:Transclusion">此詩歎羈旅寂寥也。上四言景，有故鄉故國之思。下四敘情，有避世避人之意。　<span class="book-name">杜臆</span>：離家萬里，寄迹三年，身世孤危，所以畏人而幽棲也。　胡夏客曰：萬里二語，十字只如一句。<br/>
　　孔稚圭詩：孤征越清江。<br/>
　　三年，舊作三峰，謂登萬里橋而望三峰，此説非也。成都無山，安有三峰。趙注：公自<span class="date" title="759年">乾元二年</span>入成都，至寶應元年春，為三年矣。</small><br/>
　　<span id="ping_ji_san_shou" about="#mwt673" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#ping_ji_san_shou" class="mw-selflink-fragment">屏跡三首</a></span><br/>
　　<small about="#mwt674" typeof="mw:Transclusion">依蔡氏、梁氏，編在寶應元年。　按：詩中景物，乃是春夏之候。黃鶴因詩有「年荒酒價乏」句，遂引<span class="date" title="765年">永泰元年</span>京師斗米千錢為證，又引<span class="date" title="764年">廣德二年</span>，定京城上下酤戶，以收月税為證。顧氏謂史書所記，乃長安事，不涉成都，黃氏次在<span class="date" title="765年">永泰元年</span>者，非是。　鮑照詩：屏跡勤躬稼。</small><br/>
　　衰年<small about="#mwt676" typeof="mw:Transclusion">一作顏</small>甘屏<small about="#mwt677" typeof="mw:Transclusion">音丙</small>跡，幽事供高卧。鳥下<small about="#mwt678" typeof="mw:Transclusion">去聲</small>竹根行，龜開萍葉過。年荒酒價乏，日併園蔬課。獨<small about="#mwt679" typeof="mw:Transclusion">一作猶</small>酌甘泉歌<small about="#mwt680" typeof="mw:Transclusion">一云：獨酌酣且歌，一云：獨酌飲甘泉</small>，歌長撃樽破。<br/>
　　<small about="#mwt681" typeof="mw:Transclusion">首章，言屏跡景事，在四句分截。　鳥下竹根，龜開萍葉，偶然所見，皆屬幽事。日併賣蔬課錢，以充沽酒之價，然猶苦不繼，故止酌飲甘泉耳。　顧云：酌而歌，歌而長，長而至於撃樽，撃樽而至於破，公之狂態俱見，無聊之態亦見矣。<br/>
　　<span class="book-name">選</span>詩：徘徊孤竹根。<br/>
　　薛道衡詩：勝龜蓮葉開。<br/>
　　<span class="book-name">記</span>：儒有併日而食。　　庾信詩：拂雪就園蔬。<br/>
　　趙曰：撃空樽，暗使王大將軍酒後撃缺唾壺事。　秦始皇作驪山陵，諸民怨之，作<span class="book-name">甘泉</span>之歌。此詩則言酌甘泉而歌也。</small><br/>
　　<small about="#mwt682" typeof="mw:Transclusion">此以屏跡領起，自屬首章，他本編在末者，非。顧云：此首雖屬古體，而無一句失拈，無一字失對，自是仄韻之律。</small><br/>
　　用拙存<small about="#mwt684" typeof="mw:Transclusion">一作誠</small>吾道，幽居近物情。桑麻深雨露，燕雀半生成。村鼓時時急，漁舟箇箇輕。杖藜從白首，心跡喜雙清。<br/>
　　<small about="#mwt685" typeof="mw:Transclusion">次章，申言屏跡之志，下六分應一二。　拙者心靜，故能存道。幽居身暇，故近物情。桑麻燕雀，動植對言，村鼓漁舟，耕漁對言，皆物情之相近者。對此而心迹兩清，吾道得以常存矣。　趙汸注：雨露生成，句中自對，語意深厚老成，識得生物氣象。　<span class="book-name">杜臆</span>：半生成，謂生者已成，成者又生，「半」字最佳。　心迹二字，乃三首之眼。公在草堂，地僻可以屏迹，而性懶亦宜於屏迹也。<br/>
　　江淹詩：物情棄疵賤。<br/>
　　<span class="book-name">莊子</span>：原憲杖藜而應門。<br/>
　　謝靈運詩：心迹雙寂寞。　楊守阯曰：心迹雙清，言無塵俗氣也。</small><br/>
　　<small about="#mwt686" typeof="mw:Transclusion">羅大經曰：杜詩「桑麻深雨露，燕雀半生成」，陳後山詩「輟耕扶日月，起廢極吹嘘」，或疑虚實不類，不知生為造，成為化，吹為陰，嘘為陽，氣勢力量與雨露日月，正相配也。</small><br/>
　　晚起家何事，無營地轉幽。竹光團<small about="#mwt687" typeof="mw:Transclusion">一作圍</small>野色，舍<small about="#mwt688" typeof="mw:Transclusion">一作山</small>影漾江流。失學從兒懶，長貧任婦愁。百年渾<small about="#mwt689" typeof="mw:Transclusion">平聲</small>得醉，一月不梳頭。<br/>
　　<small about="#mwt690" typeof="mw:Transclusion">三章，又申用拙幽居意，下六分應次句。　洪仲注：首聯乃一問一答。　<span class="book-name">杜臆</span>：無營，根用拙。地幽，根幽居。竹光二句，申地幽，以補幽居佳景。失學四句，申無營，以發用拙餘意。　洪注謂末聯以放達寓悲涼，是也。不然，百年常醉，懶不梳頭，成何人品乎。　上有「年荒乏酒價」句，則知「百年渾得醉」，尚屬期望之詞。<br/>
　　謝朓詩：月陰洞野色。<br/>
　　<span class="book-name">絕交書</span>：頭面常一月十五日不洗。</small><br/>
　　<span id="shao_niao_xing" about="#mwt691" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#shao-n1368" class="mw-selflink-fragment">少<small about="#mwt692" typeof="mw:Transclusion">去聲</small>年行</a></span><br/>
　　<small about="#mwt693" typeof="mw:Transclusion">鶴依舊編在寶應元年。</small><br/>
　　馬上<small about="#mwt695" typeof="mw:Transclusion"><span class="name">龔芥隱</span>作騎馬</small>誰家白面<small about="#mwt696" typeof="mw:Transclusion">一作薄媚，非</small>郎，臨階<small about="#mwt697" typeof="mw:Transclusion"><span class="book-name">英華</span>作軒</small>下<small about="#mwt698" typeof="mw:Transclusion">去聲</small>馬坐<small about="#mwt699" typeof="mw:Transclusion">一作踏</small>人床。不通姓氏麤豪<small about="#mwt700" typeof="mw:Transclusion">龔作疏</small>甚，指點銀瓶索<small about="#mwt701" typeof="mw:Transclusion">先側切</small>酒嘗<small about="#mwt702" typeof="mw:Transclusion">一云酒味嘗</small>。<br/>
　　<small typeof="mw:Transclusion">此摹少年意氣，色色逼真。下馬坐床，指瓶索酒，有旁若無人之狀，其寫生之妙，尤在「不通姓氏」一句。<br/>
　　<span class="book-name">南史</span>：童謠云：不見馬上郎，但見黃塵起。<span class="book-name">楚辭</span>：厭白玉之面兮，懷琬琰以為心。<br/>
　　床，胡床也。<br/>
　　<span class="book-name">南史</span>：袁粲率爾步往，亦不通主人。　<span class="book-name">吳志·孫皎傳</span>：孫權曰：卿與甘興霸飲，因酒發作侵陵，此人雖麤豪，有不如人意時，然其較略，大丈夫也。<br/>
　　<span class="book-name">南史</span>：顏延之好騎馬，邀遊里巷，遇知舊，輒據鞍索酒。</small><br/>
　　<small about="#mwt703" typeof="mw:Transclusion">胡夏客曰：此盖貴介子弟，恃其家世，而恣情放蕩者。既非才流，又非俠士，徒供少陵詩料，留千古一噱耳。<br/>
　　此説少年意態神情，躍躍欲動。王維詩云「新豐美酒斗十千，咸陽遊俠多少年。相逢意氣為君飲，繫馬高樓垂柳邊」，吳象之云「承恩借獵小平津，使氣常遊中貴人。一擲千金渾是膽，家無四壁不知貧。」皆善於寫生者。</small><br/>
　　<span id="ji_shi" about="#mwt705" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#ji_shi" class="mw-selflink-fragment">即事</a></span><br/>
　　<small about="#mwt706" typeof="mw:Transclusion">黃鶴依舊次，編在寶應元年。　盧注：此為舞妓作。</small><br/>
　　百寶裝腰帶，真珠絡臂鞲<small about="#mwt708" typeof="mw:Transclusion">同韝</small>。笑時花近眼，舞罷錦纏頭。<br/>
　　<small about="#mwt709" typeof="mw:Transclusion">百寶真珠，舞者之飾。花近眼，比笑容可掬。錦纏頭，舞畢而贈綵也。<br/>
　　<span class="book-name">淳于髡傳</span>：帣韝鞠𦜕。<br/>
　　<span class="book-name">通鑑注</span>：韝，臂捍也。<span class="book-name">漢書·馬后傳</span>：蒼頭衣綠韝。注：臂衣，以縛左右手，於事便也。<br/>
　　<span class="book-name">通鑑注</span>：舊俗，賞歌舞人，以錦綵置之頭上，謂之錦纏頭。</small><br/>
　　<span id="ji_ti_du_er_jin_jiang_ye_ting" about="#mwt710" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#ji_ti_du_er_jin_jiang_ye_ting" class="mw-selflink-fragment">寄題杜二錦江野亭</a></span><small about="#mwt711" typeof="mw:Transclusion">附嚴武詩</small><br/>
　　漫向江頭把釣竿，懶眠沙草愛風湍。莫倚善<small about="#mwt712" typeof="mw:Transclusion">去聲</small>題<span class="book-name">鸚鵡賦</span>，何須不著<small about="#mwt713" typeof="mw:Transclusion">陟略切</small>鵕<small about="#mwt714" typeof="mw:Transclusion">音峻</small>䴊<small about="#mwt715" typeof="mw:Transclusion">音儀</small>冠。腹中書籍幽時曬，肘後醫方靜處看<small about="#mwt716" typeof="mw:Transclusion">平聲</small>。興<small about="#mwt717" typeof="mw:Transclusion">去聲</small>發會能馳駿<small about="#mwt718" typeof="mw:Transclusion">一云五</small>馬，終當<small about="#mwt719" typeof="mw:Transclusion">一作須</small>直<small about="#mwt720" typeof="mw:Transclusion">一作重</small>到使<small about="#mwt721" typeof="mw:Transclusion">去聲</small>君灘。<br/>
　　<small about="#mwt722" typeof="mw:Transclusion">上二，題杜公草堂。三四，諷其躭詩而不仕。五六，憐其好學而多病。末致欲過草堂之意。　<span class="book-name">杜臆</span>：以結語為招公往見，盖泥在使君二字耳。此詩為寄題草堂而作，自應聞合草堂。堂在江干，故借用使君灘耳。　此詩第三句失拈。<br/>
　　漫，徒也。<br/>
　　<span class="book-name">説文</span>：湍，急瀨也。方干詩：枕底失風湍。<br/>
　　<span class="book-name">鸚鵡賦</span>：以禰衡之才比少陵，非刺其恃才傲物，舊注誤解。　曹操送禰衡於江夏太守黃祖，祖長子射為章陵太守，大會賓客。人有獻鸚鵡者，衡攬筆而作，詞采甚麗。<br/>
　　<span class="book-name">漢書</span>：孝惠時，郎侍中皆冠鵕䴊。<span class="book-name">音義</span>：鵕䴊，鳥名，以其羽飾冠。<span class="book-name">南越志</span>：鵕䴊，山雞也，其色鮮明，五采炫燿。<br/>
　　<span class="book-name">世説</span>：郝隆七月七日，日中仰卧，人問其故，曰：我曬腹中書也。<br/>
　　<span class="book-name">葛洪傳</span>：洪抄<span class="book-name">金匱藥方</span>一百卷，<span class="book-name">肘後急要方</span>四卷。<br/>
　　<span class="book-name">世説</span>：山簡為荆州刺史，時人為之歌曰：復能乘駿馬。<br/>
　　盛弘之<span class="book-name">荆州記</span>：魚復縣界，有羊腸虎臂灘，楊亮為益州，至此舟覆，至今名為使君灘。<span class="book-name">九域志</span>：使君灘，在萬州。沈佺期<span class="book-name">過巫峽</span>詩「使君灘上草，神女廟前雲」亦指此。</small><br/>
　　<small about="#mwt723" typeof="mw:Transclusion">洪容齋<span class="book-name">續筆</span>：<span class="book-name">新唐書·嚴武傳</span>云：房琯以故宰相為巡内刺史，武慢倨不為禮。最厚杜甫，然欲殺甫數矣。李白<span class="book-name">蜀道難</span>為房杜危之也。甫傳云：甫嘗醉登武床，瞪視曰：「嚴挺之乃有此兒」，武銜之。一日，欲殺甫，冠鉤於簾者三，左右白其母，奔救得止。<span class="book-name">舊史</span>但云甫性褊躁，嘗憑醉登武床，斥其父名，武不以為忤，初無欲殺之説，盖唐小説所載，而<span class="book-name">新書</span>信以為然。按：太白<span class="book-name">蜀道難</span>，本譏<span class="name">章仇兼瓊</span>，前人嘗論之矣。子美集中詩，凡為武者，幾三十篇。<span class="book-name">送還朝</span>曰：「江村獨歸處，寂寞養殘生」，<span class="book-name">喜再鎮</span>曰：「得歸茅屋赴成都，真為文翁再剖符」，此猶武在時語。至<span class="book-name">哭歸櫬</span>云：「一哀三峽暮，遺後見君情」，<span class="book-name">八哀</span>詩云：「空餘老賓客，身上愧簪纓」，若果有欲殺之怨，不應眷眷如此。好事者但以武詩有「莫倚善題<span class="book-name">鸚鵡賦</span>」之句，故用證前説，引黃祖殺禰衡為喻，是殆痴人面前不得説夢也。武肯以黃祖自比乎。</small><br/>
　　<span id="feng_chou_yan_gong_ji_ti_ye_ting_zhi_zuo" about="#mwt724" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#feng_chou_yan_gong_ji_ti_ye_ting_zhi_zuo" class="mw-selflink-fragment">奉酬嚴公寄題野亭之作</a></span><br/>
　　<small about="#mwt725" typeof="mw:Transclusion">鶴注：此當是寶應元年作。</small><br/>
　　拾遺曾<small about="#mwt727" typeof="mw:Transclusion">音層</small>奏數行<small about="#mwt728" typeof="mw:Transclusion">音杭</small>書，懶性從來水竹居。奉引濫騎沙苑馬，幽棲真釣錦江魚。謝安不倦登臨費<small about="#mwt729" typeof="mw:Transclusion">一作賞</small>，阮籍焉<small about="#mwt730" typeof="mw:Transclusion">於虔切</small>知禮法疏。枉沐<small about="#mwt731" typeof="mw:Transclusion">一作何日</small>旌麾出城府，草茅無<small about="#mwt732" typeof="mw:Transclusion">一作蕪，一作荒</small>徑欲教<small about="#mwt733" typeof="mw:Transclusion">平聲</small>鋤。<br/>
　　<small about="#mwt734" typeof="mw:Transclusion">上四，答嚴詩前四句。下四，答嚴詩後四句。嚴曰「何須不著鵕䴊冠」，盖勸之仕也。公答曰拾遺奏書，奉引騎馬，見斥官之後，無復此興矣。嚴曰漫把釣竿，懶眠沙草，謂不當隱也。公答曰懶性從來，幽棲真釣，見托跡此堂，習而安之矣。嚴曰興發，公答曰登臨不倦。嚴曰馳馬，公答曰枉沐旌麾，皆喜之也。禮法疏，先致謙詞。徑欲鋤，急待其至矣。在嚴詩，固款曲而殷勤，在公詩，亦和平而委婉。解者指嚴為語多刺譏，指公為始終傲岸，兩失作者之意。　孔毅父<span class="book-name">續世説</span>：武過草堂，公有時不冠。故嚴詩云「何須不著鵕䴊冠」，而公答曰「阮籍焉知禮法疏」以解嘲也。<span class="book-name">杜臆</span>：此因後人誤讀杜句，遂有不冠之誣，而欲殺之誣，亦從此起矣。<br/>
　　遠注：拾遺貶官，從此水竹居矣。<br/>
　　趙注：拾遺掌供奉，則騎馬以奉引。<span class="book-name">後漢·劉聖公傳</span>：李松奉引馬驚。　唐於沙苑，置坊監養馬。<br/>
　　<span class="book-name">謝安傳</span>：安於東山營墅，樓館林竹甚盛，子姪往來遊集，肴膳亦屢費百金。<br/>
　　<span class="book-name">阮籍傳</span>：籍性疏懶，禮法之士，疾之如讎。<br/>
　　<span class="book-name">卜居</span>：寧誅鋤草茅，以力耕乎。</small><br/>
<br/>
　　<span about="#mwt735" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷10#du_shi_xiang_zhu_juan_shi" class="mw-selflink-fragment">杜詩詳註卷十</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
