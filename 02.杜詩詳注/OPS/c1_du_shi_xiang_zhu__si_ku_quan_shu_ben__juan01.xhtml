<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷一</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"/>
<td style="width:50%;">杜詩詳註　卷一</td>
<td class="noprint" style="width:25%; text-align:right; font-size:small;"><a rel="mw:WikiLink" href="c3_du_shi_xiang_zhu__si_ku_quan_shu_ben__juan02.xhtml" title="杜詩詳註 (四庫全書本)/卷02">卷二</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt401"><p>　　欽定四庫全書<br/>
　　<span id="du_shi_xiang_zhu_juan_yi-n559" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#du_shi_xiang_zhu_juan_yi-n559" class="mw-selflink-fragment">杜詩詳註卷一</a></span><br/>
　　翰林院編修仇兆鰲撰<br/>
　　<span id="you_long_men_feng_xian_si-n560" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#you_long_men_feng_xian_si-n560" class="mw-selflink-fragment">遊龍門奉先寺</a></span><small about="#mwt11" typeof="mw:Transclusion"><br/>黄鶴注：此當是<a rel="mw:WikiLink" href="https://zh.wikisource.org/wiki/Category:736年_(提及)" title="Category:736年 (提及)"><span id="id-736nian-n561" title="736年">開元二十四年</span></a>後，遊東都時作。　朱鶴齡注：龍門即伊闕。《元和郡縣志》：伊闕山，在河南府伊闕縣北四十五里。舊注誤引《禹貢》河東之龍門，今削之。《兩京新記》煬帝登北邙觀伊闕曰：『此龍門也，自古何不建都於此』。《一統志》：闕塞山在河南府城西南三十里，《左傳》：趙鞅使女寬守闕塞，即此。一名伊闕，俗名龍門山，又名闕口。</small><br/>
　　已從招提遊，更宿招提境。陰壑生虛<small about="#mwt12" typeof="mw:Transclusion">一作靈</small>籟，月林散清影。天闕<small about="#mwt13" typeof="mw:Transclusion">《正異》作闚，姜氏作開</small>象緯逼，雲卧衣裳冷。欲覺<small about="#mwt14" typeof="mw:Transclusion">古效切</small>聞晨鐘，令<small about="#mwt15" typeof="mw:Transclusion">平聲</small>人發深省。<small about="#mwt16" typeof="mw:Transclusion">悉井切<br/>　公遊奉先寺，夜宿而作也。中四，寺中夜景，末二，宿寺之情。　張綖注：三四，狀風月之佳。五六，見髙寒之極。聞鐘發省，乃境曠心清，倐然而有所警悟歟。<br/>　王洙注：《僧史》魏太武<a rel="mw:WikiLink" href="https://zh.wikisource.org/wiki/Category:424年_(提及)" title="Category:424年 (提及)"><span id="id-424nian-n562" title="424年">始光元年</span></a>，創造伽藍，立招提之名。朱鶴齡注：《唐會要》官賜額為寺，私造者為招提蘭若。《僧輝記》招提者，梵言拓鬬提奢，唐言四方僧佛，但傳筆者訛拓為招，去鬬奢留提字，即今十方住持寺院耳。<br/>　沈佺期記：陰壑以冰閉，山北曰陰。　謝莊《月賦》：聲林虛籟。《莊子·齊物》篇有天籟地籟人籟。師氏曰：風聲為天籟，水聲為地籟，笙竽為人籟。<br/>　梁昭明太子詩：月落林餘影。曹植詩：明月澄清影。<br/>　韋述《東都記》：龍門號雙闕，與大内對峙，若天闕然。陸倕《石闕銘》：假天闕於牛頭。朱注《丹陽記》載王茂弘指牛頭山兩峰為天闕，見《文選注》禹疏伊水北流，兩山相對，望之若闕，見《水經注》，皆確據也。况此本古體詩，何必拘拘偶對耶。<br/>　晉王子年《拾遺記》：師延，精述陰陽，曉明象緯，象緯，星象經緯也。<br/>　鮑照記：雲卧恣天行。　庾信詩：山深雲濕衣。<br/>　《列子》：一覺一寐<br/>　庾信詩：山寺響晨鐘。梅子真書：願深省臣言。<br/>　蜀人師氏曰：釋氏有聲聞，緣覺。如香巖和尚，一日掃庵，瓦礫擊竹作聲，忽然大悟。又如道，吾聞巫吹角，瞥地大省，此得乎聲聞，而有所覺者也。詩言發深省，其亦得於聲聞，緣覺者耶。<br/>附考：杜詩各本流傳，多有字句舛訛。昔蔡伯世作《正異》，而未盡其詳。朱子欲作考異，而未果成書。今遇彼此互異處，酌其當者書於本文。參見者分注句下，較流傳各本多所辯証矣。如此詩天闕，諸家聚訟約有八說。蔡興宗《正異》依古本作天闚，有莊子『以管闚天』及鮑照詩『天闚茍平圓』可証。楊慎云：天闚雲卧乃倒字法，言闚天則星辰垂地，卧雲則空翠濕衣，見山寺高寒殊於人境也。蔡絛及《庚溪詩話》皆作天闕，引韋述《東都記》：『龍門若天闕』為証，言天闕迥而象緯逼近，雲卧山而衣裳涼泠也。朱鶴齡從之。姜氏疑天闕既用實地，不應雲卧又作虛對，欲改作天開，引《天官書》『天開書雲物』為証，則屬對既工而聲韻不失。張綖謂天闕乃寺門觀，雲卧猶言雲室。《杜臆》解天闕為帝座，以《宋志》角二星十二度謂之天闕也。王介甫改作天閲。舊千家本或作天闊，或改天門，俱未安。據文翔鳳《藥溪談》：伊陽之北山，即鳴皋之派，長殆百里，如雲卧然。龍門南直卧雲，故云然耶。<br/>四明王嗣奭《杜臆》曰：人在塵溷中，真性淪隱，若身離塵表，其情趣自别。而又宿於其境，對風月則耳目清曠，近星雲則心神悚惕。此六句一步緊一步，逼到夢將覺而觸於鐘聲，道心之微忽然呈露。猶之剥復交而天心見，勿淺視此深省語也。<br/>　盧世㴶《紫房餘論》：曰公少遊吴越時，必有著作。今不少概見，斷自龍門奉先始，或其後自裁定，汰去前詩耶。<br/>唐庚《子西文録》云：五經已後，有一司馬子長，三百五篇之後，有一杜子美，此天生二人以翼斯文之統也。故作文當學龍門，作詩當學少陵。以二書為根本，朝夕誦讀則趨向正而可以進退百家矣。<br/>　蘇軾子瞻曰：子美之詩，退之之文，魯公之書，皆集大成者也。學詩當以子美為師，有規矩法度，故可學。退之於詩，本無解處，以才高而見長耳。淵明不為詩，自寫其胸中之趣耳。學杜不成，不失為工。無韓之才與陶之妙而學其詩，終為樂天耳。<br/>　嚴羽《滄浪詩話》：少陵詩憲章漢魏而取材於六朝，至其自得之妙，則前輩所謂集大成者也。　又曰：詩之法有五：曰體製，曰格力，曰氣象，曰興趣，曰音節。詩之品有九：曰高，曰古，曰深，曰遠，曰長，曰雄渾，曰飄逸，曰悲壯，曰凄婉。其用工有三：曰起結，曰句法，曰字眼。其大概有二：曰優㳺不廹，曰沉著痛快。詩之極致有一：曰入神。詩而入神，至矣盡矣，蔑以加矣，惟李杜得之，他人得之蓋寡也。　又曰：李、杜、韓三公，詩如金鳷摩海，香象渡河，龍吼虎哮，濤翻鯨躍，長鎗大劍，君王親征，氣象自别。</small><br/>
　　<span id="wang_yue-n563" about="#mwt21" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#wang_yue-n563" class="mw-selflink-fragment">望嶽</a></span><small about="#mwt22" typeof="mw:Transclusion"><br/>鶴注：公《壯遊》詩云：『忤下考功第，放蕩齊趙間』，乃在<a rel="mw:WikiLink" href="https://zh.wikisource.org/wiki/Category:736年_(提及)" title="Category:736年 (提及)"><span title="736年">開元二十四年</span></a>後，當是其時作。<br/>　《元和郡縣志》㤗山一曰岱宗，在兗州乾封縣西北三十里。</small><br/>
　　<span id="dai_zong_fu-n564" about="#mwt23" typeof="mw:Transclusion">岱宗夫</span><small about="#mwt24" typeof="mw:Transclusion">音扶</small>如何，齊魯青未了。造化鍾神秀，陰陽割昏曉，盪胸生曾<small about="#mwt25" typeof="mw:Transclusion">《集韻》通，作層</small>雲，决眥<small about="#mwt26" typeof="mw:Transclusion">墻細切</small>入歸鳥。會當凌絶頂，一覽衆山小。<br/><small about="#mwt27" typeof="mw:Transclusion">此望東嶽而作也。詩用四層寫意，首聯遠望之色，次聯近望之勢，三聯細望之景，末聯極望之情，上六實叙，下二虛摹。　岱宗如何，意中遥想之詞。自齊至魯，其青未了，言嶽之高遠。　拔地而起，神秀之所特鍾，矗天而峙，昏曉於此判割，二語奇峭。　王嗣奭《杜臆》云：『盪胸』句，狀襟懷之浩蕩，决眥句，狀眼界之空闊。公身在岳麓，而神遊岳頂。所云一覽衆山小者，已冥捜而得之矣，非必再登絶頂也。　杜句有上因下因之法，盪胸由於曽雲之生，上二字因下。决眥而見歸鳥入處，下三字因上。上因下者倒句也，下因上者順句也。末即登泰山而小天下之意。　<br/>《虞書》：東巡狩，至於岱宗。《前漢·郊祀志》：岱宗，泰山也。鄭昂曰：王者升中告代，必於此山。又是山為五嶽之長，故曰岱宗。　<br/>《史記·貨殖傳》：泰山之陽則魯，其陰則齊。　《子夜歌》：寒衣尚未了。　<br/>《莊子》：造化之所始，陰陽之所變。　《左傳》：天鍾美於是。鍾，聚也。《老子》：大制不割。割，分也。　孫綽《天台賦序》：天台者，山嶽之神秀。　曹輔佐對：大人達觀，任化昏曉。　徐增云：山後為陰，日光不到故易昏。山前為陽，日光先臨故易曉。朱注：《封禪記》：泰山東隅有日觀峰，雞鳴時見日出，長三丈，即割昏曉之義。<br/>　張衡《南都賦》：淯水盪其胸。馬融《廣成頌》：動盪胸臆。　《公羊傳》：觸石而出，膚寸而合。不崇朝而徧天下者，泰山之雲也。　雲氣瀰漫飄蕩，如疊浪層波，對之心胸若揺。　庾肩吾詩：層雲霾峻嶺。　<br/>曹植《冬獵篇》：張目决眥。决，開也。眥，目眶也。　曹植詩：歸鳥赴喬林。<br/>周王褒詩：絶頂日猶晴。沈約詩：絶頂復孤圓。<br/>　《世說》：王珣曰：若使阡陌條暢，則一覽而盡。　《楊子法言》：登東嶽者，然後知衆山之峛崺也。</small><br/>
　　<small about="#mwt29" typeof="mw:Transclusion">盧世㴶曰：公初登，東嶽似稍緊窄，然而曠甚。後望南嶽，似稍錯雜，然而肅甚。固不必登峰造極，而兩嶽真形已落其眼底。及觀《又登後園山脚》云：『昔我遊山東，憶戲東嶽陽。窮秋立日觀，矯首望八荒。』則是業升岱宗之巔，而流覽無際矣。乃絶不另設專題以鋪張遊概。亦以望嶽一首已領其要，故不必再拈也。試思他人千萬語，有加於齊魯青未了者乎。<br/>　少陵以前題咏泰山者，有謝靈運、李白之詩。謝詩八句，上半古秀而下却平淺。李詩六章，中有佳句而意多重複。此詩道勁峭刻，可以俯視兩家矣。<br/>　龍門及此章，格似五律，但句中平仄未諧，蓋古詩之對偶者。而其氣骨崢嶸，體勢雄渾，能直駕齊梁以上。</small><br/>
　　<span id="deng_yan_zhou_cheng_lou-n565" about="#mwt30" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#deng_yan_zhou_cheng_lou-n565" class="mw-selflink-fragment">登兗州城樓</a></span><small about="#mwt31" typeof="mw:Transclusion"><br/>邵注：兖州，魯所都，漢以封共王餘。《唐書》：兖州，魯郡屬，河南道。　顧宸注：兖州，隋改為魯郡，唐武德間復曰兖州。<a rel="mw:WikiLink" href="https://zh.wikisource.org/wiki/Category:需要指定公元的紀年" title="Category:需要指定公元的紀年"><span title="請指定為“742年”或“908年”">天寶元年</span></a>又改魯郡。此云兖州，當是<a rel="mw:WikiLink" href="https://zh.wikisource.org/wiki/Category:737年_(提及)" title="Category:737年 (提及)"><span id="id-737nian-n566" title="737年">開元二十五年</span></a>，公下第後遊齊趙時所作。　鰲按：唐之兖州治，瑕丘縣，即今之嵫陽縣也。　蔡夢弼曰：公父閑，嘗為兖州司馬，公時省侍，故有趨庭句。</small><br/>
　　東郡趨庭日，南樓縱目初。浮雲連海岱<small about="#mwt32" typeof="mw:Transclusion">一作嶽</small>，平野入青徐。孤嶂秦碑在，荒城魯殿餘。從來多古意，臨眺獨躊躇。<br/><small about="#mwt33" typeof="mw:Transclusion">公至兖州省侍而詠南樓也。通首皆登樓所見，海、岱、青、徐屬遠景，故以縱目二字起之。秦碑魯殿屬近景，故以臨眺二字結之。仍在上下四句分截。　趙汸云：三四宏闊，俯仰千里。五六微婉，上下千年。曰『從來』，則平昔懷抱可知。曰『獨』，則登樓者未必皆知。　<br/>《前漢志》：東郡，秦置，屬兖州。　隋孫萬壽詩：趨庭尊教義。<br/>　《晉書·庾亮傳》：『乘秋夜往，共登南樓。』此借用其字。　張鏡《觀象賦》爾乃縱目遠覽，傍通四維。　<br/>古詩：浮雲蔽白日。　海、岱、青、徐，與兖州接壤。　《禹貢》海岱惟青州。　<br/>鮑照詩：平野起秋塵。《海賦》：西薄青徐。《唐書》：青州北海郡，徐州彭城郡，俱屬河南道。　<br/>唐太宗《小山賦》：寸中孤嶂連還斷。　《秦本紀》：始皇二十八年，東行郡縣，上鄒嶧山，刻石頌秦德。　<br/>謝玄暉詩：荒城迥易陰。　徐摛詩：列楹登魯殿。王延壽《魯靈光殿賦》：殿本景帝子魯共王所立。《後漢書注》：殿在兖州曲阜縣城中。<br/>　《史記·龜策傳》：所從來久矣。　隋李密詩：悵然懷古意。<br/>　沈約詩：臨晀殊復奇。　《莊子》：聖人躊躇以興事。薛君曰：躊躇，躑躅也。《玉篇》猶豫也。</small><br/>
　　<small about="#mwt34" typeof="mw:Transclusion">黄生曰：前半登樓之景，後半懷古之情。其驅使名勝古跡，能作第一種語。此與《岳陽樓》詩，並足凌轢千古。<br/>趙汸曰：公祖審言《登襄陽城》詩云：『旅客三秋至，層城四望開。楚山横地出，漢水接天迴。冠蓋非新里，章華只舊臺。習池風景異，歸路滿塵埃。』公此詩實本於其祖。　<br/>張綖注：凡詩，體欲其宏，而思欲其密。廣大精微，此詩兼之矣。考公作此詩時，年甫十五，而所作已如此，其得之天者，良不偶也。</small><br/>
　　<small about="#mwt35" typeof="mw:Transclusion">胡應麟曰：五言律體，肇自齊梁，而極盛於唐。要其大端，亦有二格。陳、杜、沈、宋，典麗精工，王、孟、儲、韋，清空閒遠，此其概也。然右丞贈送諸作，往往闌入高岑。鹿門蘇州，雖自成趣，終非大手。太白風華逸宕，特過諸人。而後之學者，才非天仙，多流率易。唯工部諸作，氣象嵬峨，規模宏遠。當其神來境詣，錯綜幻化，不可端倪，千古以還一人而已。　又曰：宏大則『昔聞洞庭水』，富麗則『花隱掖垣暮』，感慨則『東郡趨庭日』，幽野則『林風纖月落』，餞送則『冠冕通南極』，投贈則『斧鉞下青冥』，追憶則『洞房環珮泠』，弔哭則『他鄉復行役』等，皆神化所至，不似人間來者。　又曰：作詩不過情景二端，如五言律體，前起後結，中四句，二言景，二言情，此通例也。唐初多以首二句言景對起，止結二句言情，雖豐碩，往往失之繁雜。唐晚則第三四句多作一串，雖流動，往往失之輕儇，俱非正體。惟沈、宋、李、王諸子，格調莊嚴，氣象閎麗，最為可法。第中四句大率言景，不善學者湊砌堆疊，多無足觀。老杜諸篇，雖中聯言景不少，大率以情間之。故習杜者，句語或有枯燥之嫌，而體裁絶無靡冗之病。此初學入門第一義，不可不知。若老手大筆，則情景混融，錯綜惟意，又不可專泥此論。<br/>李夢陽曰：疊景者，意必二。闊大者，半必細。此最律詩三昧。如『浮雲連海岱，平野入青徐。孤嶂秦碑在，荒城魯殿餘。』前景寓目，後景感懷也。如『詔從三殿去，碑到百蠻開。野館濃花發，春帆細雨來。』前半闊大，後半工細也。唐法律甚嚴惟杜，變化莫測亦惟杜。<br/>　楊士弘曰：律詩破題，或對景興起，或比物起，或引事起，或就題起，要突兀高遠，如狂風捲浪，勢欲滔天。頷聯，或寫意，或寫景，或叙事，或引證，此聯要接破題，如驪龍之珠，抱而不脫。頸聯，或寫意，或寫景，或叙事，或引證，與前聯之意相應相避，此聯要有變化，如疾雷破山，觀者驚愕。結句，或就題結，或開一步，或繳前聯之意，或用事，必放一步作散場，如剡溪之棹，自去自回，言有盡而意無窮。<br/>　周珽曰：古雄而渾，律精而微。四傑律詩，多以古脉行之，故才氣雖高，風華未爛。陳、杜、沈、宋起，而吞吐含芳，安詳合度，亭亭整整，喁喁吁吁，覺其句自能言，字自能語，品之所以為美。漸至開元天寶，李杜群賢迭興，國脉既昌，文運正盛，洋洋乎一朝聲律，頓成盡善。自大曆諸家，以及貞元學者，雖多合作，不無少變。元和以後，風氣漸衰，聲格浸降，要亦世運使然耳。<br/>　周弼曰：五言律有四實，謂中四句皆景物而實。開元大曆多此體，華麗典重之間，有雍容寬厚之態，此其妙也。稍變，然後入於虛，間以情思，故此體當為衆體之首。昧者則堆積窒塞，寡於意味矣。四虛者，謂中四句皆情思而虛也，不以虛為虛，以實為虛，自首至尾，如行雲流水，此其難也。元和以後，用此體者，骨格雖存，氣象頓殊。向後則偏於枯瘠，流於輕餒，不足采矣。又前聯情而虛，後聯景而實，實則氣勢雄健，虛則態度諧婉，輕前重後，酌量適均，無窒塞輕餒之患。若前聯景而實，後聯情而虛，前重後輕，多流於弱。蓋發興盡，則難於繼矣。</small><br/>
　　<span id="ti_zhang_shi_yin_ju_er_shou-n567" about="#mwt37" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#ti_zhang_shi_yin_ju_er_shou-n567" class="mw-selflink-fragment">題張氏隱居二首</a></span><br/><small about="#mwt38" typeof="mw:Transclusion">鶴注：《舊唐書·李白傳》云：少與魯中諸生張叔明等，隱於徂徠山，號為竹溪六逸。又子美《雜述》云：『魯有張叔卿』意叔明叔卿止是一人，卿與明有一誤耳。不然，亦兄弟也。是詩張氏隱居，豈其人歟。此當是<a rel="mw:WikiLink" href="https://zh.wikisource.org/wiki/Category:736年_(提及)" title="Category:736年 (提及)"><span title="736年">開元二十四年</span></a>後，與高李遊齊趙時作。</small><br/>
　　春山無伴獨相求，伐木丁丁<small about="#mwt40" typeof="mw:Transclusion">音爭</small>山更幽。澗道餘寒歷冰<small about="#mwt41" typeof="mw:Transclusion">去聲</small>雪，石門斜日到林丘。不貪夜識金銀氣，遠<small about="#mwt42" typeof="mw:Transclusion">去聲</small>害朝看<small about="#mwt43" typeof="mw:Transclusion">平聲</small>麋鹿遊。乘興<small about="#mwt44" typeof="mw:Transclusion">去聲</small>杳然迷出處<small about="#mwt45" typeof="mw:Transclusion">昌據切</small>，對君疑是泛虛舟。<br/><small about="#mwt46" typeof="mw:Transclusion">此首初訪張君而作也。上四言景，下四言情，此大概分段處。若細分之，首句張氏，次句隱居，三四切隱居，言路之僻遠，五六切張氏，言人之廉靜，末二說得賓主兩忘，情與境俱化。　上海朱瀚曰：看此詩脉理次第，曰斜日，曰夜，曰朝，曰到，曰出，曰求，曰對，分明如畫。<br/>　庾信詩：春山百鳥啼。　劉琨詩：獨坐無伴。　《易》：同氣相求。<br/>　《詩》：伐木丁丁，鳥鳴嚶嚶。嚶其鳴矣，求其友聲。《小序》：《伐木》：燕朋友故舊也。注：丁丁，伐木聲。　王籍詩：鳥鳴山更幽。　<br/>王臺卿詩：飛梁通澗道　朱記室詩：疊夜抱餘寒。　《世說》：『范逵投陶侃宿，於時冰雪積目。』冰雪，猶言凍雪。冰，讀去聲。<br/>錢箋：《地理志》：臨邑縣有濟水祠，王莽之穀城亭也。水有石門，以石為之，故濟水之門也。《春秋》齊鄭會於石門，鄭車僨濟。即此地。邵注謂在兖州府平陰縣。今按：石門不必確指地名。公《橋陵》詩云『石門霜露白』，亦只泛言。謝靈運詩：披雲卧石門。　陰鏗詩：翠柳將斜日。　謝惠連詩：落雪灑林丘。<br/>　《左傳》：子罕曰：我以不貪為寶。　朱注：《南史》載梁隱士孔祐，至行通神。嘗見四明山谷中有錢數百斛，視之如瓦石。樵人競取，入手即成沙礫。金銀氣殆是類耶。《地鏡圖》：凡觀金玉寶劍之氣，皆以辛日雨霽之旦及黄昏夜半伺之。黄金之氣赤黄，千萬斤以上，光大如鏡。　《史·天官書》：敗軍之場，破國之墟，下有積錢，金寶之上，皆有氣，不可不察。<br/>　　《晏子春秋》：可謂能遠害矣。　《史記·李斯傳》：麋鹿遊於朝。《關中記》：辛孟年七十，與麋鹿同羣，世謂鹿仙。<br/>　《世說》：王徽之曰：我本乘興而行。　《莊子》：窅然難言之矣。注：窅然，杳深貌。　沈佺期詩：此中迷出處。盧照鄰詩：桃源迷處所。<br/>庾信詩：對君俗人眼。　《莊子》：方舟而濟於河，有虚船來觸舟，雖褊心之人不怒。虚舟，謂空無所繫。<br/>唐律多在四句分截，而上下四句，自具起承轉闔。如崔顥《行經華陰》詩，上半華陰之景，下半行經有感。『武帝祠』前二句乃承上，『河山北枕』二句乃轉下也。崔曙《九日登仙臺》詩，上半九日登仙臺，下半呈寄劉明府。『三晉雲山』二句乃承上，『關門令尹』二句乃轉下也。杜詩格法，類皆如此。　首句『春山』二字一讀，次句『伐木丁丁』四字一讀，下靣『澗道餘寒』『石門斜日』皆四字一讀，『不貪』『遠害』『乘興』『對君』皆二字一讀，知得句中有讀，則意義自易明矣。<br/>　高棅曰:七言律詩，又五言之變也。在唐以前，沈君攸七言儷句，已肇律體。唐初始專此體，沈宋輩精巧相尚。開元初，蘇張之流盛矣。盛唐作者不多，而聲調最遠，品格最高，若崔灝、賈至、王維、岑參，當時各極其妙。至於李頎、高適，當與並驅，未論先後也。少陵七言律法，獨異諸家，而篇什亦盛，如《秋興》諸作，前輩謂其大體渾雄富麗，小家數不可髣髴，誠然。<br/>　楊士奇曰：律詩始盛於開元、天寶之際。若渾雄深厚，有行雲流水之勢，冠裳佩玉之風，流出胸次，從容自然，而皆由夫性情之正，不拘於法律，而亦不越乎法律之外，所謂從心所欲不踰矩。為詩之聖者，其杜少陵乎。<br/>　胡應麟曰：近體莫難於七言律，五十六字之中，意若貫珠，言若合璧。其貫珠也，如夜光走盤，而不失迴旋曲折之妙。其合璧也，如玉匣有蓋，而絶無參差扭捏之㾗。綦組錦繡，相鮮以為色，宮商角徵，互合以成聲。思欲深厚有餘，而不可失之晦，情欲纒綿不迫，而不可失之流。肉不可使勝骨，而骨又不可太露，辭不可使勝氣，而氣又不可太揚。莊嚴則清廟明堂，沈著則萬鈞九鼎，高華則朗月繁星，大則泰山喬嶽，圓則流水行雲，變幻則凄風急雨。一篇之中，必數者兼備，乃稱全美。迄唐，高岑明淨整齊，所乏遠韻。王李精華秀朗，時覺小疵。學者步高岑之格調，合王李之風神，加以工部之雄深變幻，七律能事畢矣。又曰：近體，盛唐至矣，充實輝光，種種備美，所少者曰大曰化耳，故能事必老杜而後極。杜公諸作，正所謂正中有變，變而能化者。今其體調之正，規模之大，人所共知，惟變化二端，勘覈未徹，不知變主格，化主境，格易見，境難窺。變則標奇越險，不主故常，化則神動天隨，從心所欲。七言近體諸作所謂變也，如『錦江春色來天地，玉壘浮雲變古今』，『織女機絲虛夜月，石鯨鱗甲動秋風』，『香稻啄餘鸚鵡粒，碧梧棲老鳳凰枝』，『聽猿實下三聲淚，奉使虛隨八月槎』，字中化境也。『無邊落木蕭蕭下，不盡長江滚滚來』，『二儀清濁還高下，三伏炎蒸定有無』，『永夜角聲悲自語，中天月色好誰看』，『絶璧過雲開錦繡，疏松隔水奏笙簧』，句中化境也。『昆明池水』，『風急天高』，『老去悲秋』，『霜黄碧梧』，篇中化境也。　又曰：大概杜有三難，極盛難繼，首創難工，遘衰難挽。子建以至太白，詩家能事都盡，杜後起，集其大成，一也。排律近體，前人未備，伐山道源，為百世模，二也。開元既往，大曆繼興，砥柱其間，唐以復振，三也。<br/>王世貞曰：王允寧生平所推伏者獨少陵，其所好談，以為獨解者，七言律大要，貴有照應，有開闔，有關鍵，有頓挫，其意主比主興，其法有正插有倒插。　又曰：七言律，不難於中二聯，難於發端及結句耳。發端，盛唐人無不佳者，結頗有之，然亦無轉入他調及收頓不住之病。篇法有起有束，有放有斂，有喚有應，大抵一開則一闔，一揚則一抑，一象則一意，無偏用者。句法有直下者，有倒插者，倒插最難，非老杜不能也。字法有虛有實，有沈有響，虚響易工，沈實難至。五十六字，如魏明帝凌雲臺，材木銖兩悉配，乃可耳。篇法之妙，有不見句法者。句法之妙，有不見字法者，此是法極無迹，人猶能之。至境與天會，未易求也。有俱屬象而妙者，有俱屬意而妙者，有俱作高調而妙者，有直下不偶對而妙者，皆興詣而神合氣完使之然。<br/>　楊士弘曰:七言律難於五言律。七言下字較粗實，五言下字較細嫩。七言若可截作五言，便不成詩，須字字去不得，方是。所以句要藏字，字要藏意，如連珠不斷，方妙。<br/>　陸時雍曰：工部七律，蘊藉最深，有餘地，有餘情，情中有景，景外含情，一咏三諷，味之不盡。<br/>　周敬曰：少陵七言律，如八音並奏，清濁高下，種種具陳，真有唐獨步也。然其間半入大曆後聲調，實開中晚濫觴之竇。</small><br/>
　　之子時相見，邀人晚興<small about="#mwt48" typeof="mw:Transclusion">去聲</small>留。霽<small about="#mwt49" typeof="mw:Transclusion">王洙作霽，一作濟</small>潭鱣發發，<small about="#mwt50" typeof="mw:Transclusion">音撥</small>春草鹿呦呦。杜酒偏勞勸，張梨不外求。前村山路險，歸醉每無愁。<br/><small about="#mwt51" typeof="mw:Transclusion">此記張氏留飲之興也。曰『時相見』則往來非一度矣。『邀人』句起，中四魚躍鹿鳴，晚時之景，酌酒削梨，留客之具。醉歸忘險，極盡主人之興矣。　《杜臆》：杜酒，張梨暗用賓主二姓，酒本出於杜，故云偏勞勸，梨自出於張，故云不外求。<br/>　之子，指張公。《詩》：彼其之子。漢成帝時童謠曰：燕燕，尾涎涎，張公子，時相見。<br/>　杜審言詩：聖情留晚興。<br/>　别本作濟潭，是指濟水言。按：前章云『林丘』，本章云『山路』，則知不在濟水傍矣。以霽對春，正切時景。　《詩·衛風·碩人》篇『鱣鮪發發』，正義以鱣為江東黄魚。今按霽潭中恐無此大魚，當依毛傳作鯉為是。發發，盛貎。<br/>　謝靈運詩：萋萋春草繁。　《詩》：呦呦鹿鳴。蘇武詩：鹿鳴思野草，可以喻嘉賓。<br/>　《急就篇注》：古者儀狄作酒醪，杜康又作秫酒。魏武帝樂府云：何以解憂，惟有杜康。<br/>　潘岳《閒居賦》張公大谷之梨。　謝靈運詩：得性非外求。<br/>　沈炯詩：火炬前村發。　楊炯詩：山路遶羊腸。<br/>　全大鏞注：《莊子》：『醉者之墜車，得全於酒。』末句暗用其意。公《夔州》詩『醉於馬上往來輕』，是忘憂良法。　《詩》：醉言歸。</small><br/>
　　<small about="#mwt52" typeof="mw:Transclusion">張綖曰：前詩但述隱居孤寂，以美張氏，未言相留款曲之情，故次詩盡之。可見古人作二首者，不徒然也。<br/>鰲按：此兩詩非一時之作，玩首句『時』字末句『每』字可見。<br/>　黄常明《詩話》曰：杜詩多用經語，如『車轔轔，馬蕭蕭』、『鱣發發』、『鹿呦呦』，皆渾然嚴重，如入天陛赤墀，植璧鳴玉，法度森嚴。然後人不敢用者，豈非造語膚淺不類耶。</small><br/>
　　<span id="liu_jiu_fa_cao_zheng_xia_qiu_shi_men_yan_ji-n570" about="#mwt54" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#liu_jiu_fa_cao_zheng_xia_qiu_shi_men_yan_ji-n570" class="mw-selflink-fragment">劉九法曹鄭瑕丘石門宴集</a></span><small about="#mwt55" typeof="mw:Transclusion"><br/>鶴注：此當是<a rel="mw:WikiLink" href="https://zh.wikisource.org/wiki/Category:736年_(提及)" title="Category:736年 (提及)"><span title="736年">開元二十四年</span></a>已後作。兖與齊為鄰，至兖則至齊也。　朱注：《唐書》府州各有法曹參軍事。《海録碎事》：魏置理曹掾，法曹也。　邵注：《唐志》：瑕丘，山東兖州府治也。石門，山名，在兖州府平陰縣，與瑕丘相鄰境，鄭是官於瑕丘者。</small><br/>
　　秋水清無底，蕭然淨客心。掾曹乘逸興<small about="#mwt56" typeof="mw:Transclusion">去聲</small>，鞍馬到荒林<small about="#mwt57" typeof="mw:Transclusion">一作去相尋</small>。能吏逢聯璧，華筵直一金。晚來横吹<small about="#mwt58" typeof="mw:Transclusion">去聲</small>好，泓下亦龍吟。<br/><small about="#mwt60" typeof="mw:Transclusion">首聯點石門，次聯點劉九，三聯點宴集。横吹、龍吟，極言開筵張樂之盛，亦應『秋水清』句。<br/>　潘岳《秋興賦》：藻秋水之涓涓兮。　盧思道詩：『秋水見底清』，首句翻用之。棗據詩：深谷下無底。<br/>　王彪之詩：散懷山水，蕭然忘羈。　顧宸云：公為客，鄭乃主人。謝惠連詩：眷眷浮客心。<br/>　洙曰：漢制以曹官為掾，如屋之有椽，言其有所負荷也。《西京雜記》：京兆有古生者，為都掾史，至今稱古掾曹。　堪方生《風賦》：轉濠梁之逸興。<br/>　阮籍詩：鞍馬去行遊。　謝靈運詩：荒林紛沃若。<br/>　《後漢書》：曹騰字季興，桓帝時封費亭侯。种暠劾騰，騰不為纖介，嘗稱暠能吏。　聯璧，兼稱劉鄭。《晉書》：潘岳、夏侯湛美丰容，行止同輿接茵，人謂之聯璧。《南史》：韋孝寬從荆州刺史源子恭鎮襄城，時獨孤信為新野郡守，與孝寬情好甚密，政術俱美，荆部吏人號為聯璧。<br/>　楊慎曰：華筵直一金，有典則可，無典則俗。張率：《白紵歌》：列坐華筵紛羽爵。　班彪《王命論》：所願不過一金。《史記·平準書》：一金，黄金一斤。《漢·食貨志》：黄金一斤，直錢萬。《淮南子》：秦以一鎰為一金，而重一斤。漢以一斤為一金。<br/>　李百藥詩：晚來風景麗。《晉書》：横吹有雙角，張騫自西域傳其法於長安，唯得摩訶兜勒一曲。李延年因之，更造新聲二十八解。《古今樂府》：横吹，羌樂也。《樂纂》曰：横笛，小箎也。<br/>　江淹《横吹賦》：樹喦崿，水泓澄。《説文》：泓，水深處。　《晉書》：鼓角横吹曲，蚩尤氏率魑魅與黄帝戰於涿鹿。帝乃命鼓角為龍吟以禦之。馬融《長笛賦》：龍吟水中不見已，伐竹吹之聲相似。</small><br/><span id="yu_ren_cheng_xu_zhu_bu_you_nan_chi-n571" about="#mwt63" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#yu_ren_cheng_xu_zhu_bu_you_nan_chi-n571" class="mw-selflink-fragment">與任<small about="#mwt61" typeof="mw:Transclusion">平聲</small>城許主簿遊南池</a></span><br/><small about="#mwt62" typeof="mw:Transclusion">鶴注：《唐志》：任城為兖州緊縣。此詩公遊齊趙，乃至兖州時所作。　《唐書》：任城，漢縣，隋屬兖州。《一統志》：南池在濟寧城東南隅，今淤塞。</small><br/>
　　秋水通溝洫，城隅進<small about="#mwt64" typeof="mw:Transclusion">一作集</small>小船。晚涼<small about="#mwt65" typeof="mw:Transclusion">草堂本作來</small>看<small about="#mwt66" typeof="mw:Transclusion">平聲</small>洗馬，森木亂鳴蟬。菱熟經時<small about="#mwt67" typeof="mw:Transclusion">一作旬</small>雨，蒲荒八月天。晨朝降白露，遙憶舊青氈。<br/><small about="#mwt69" typeof="mw:Transclusion">上四遊池之景，下四悲秋之意。　公詩善記節候，此詩『晨朝降白露』，明日白露節也，《秦州》詩『露從今夜白』，今日白露節也。　遙憶舊氈，蓋當秋而動鄉思矣。<br/>　《莊子》：秋水時至，百川灌河。　《周禮·考工記》：匠人為溝洫，廣深四尺謂之溝，廣深八尺謂之洫。<br/>　《詩·鄭風》：俟我於城隅。　庾信詩：小船行釣鯉。<br/>沈佺期詩：高樹晚涼歸。　左思《魏都賦》：『刷馬江州』刷，即洗馬也。劉劭《七華》：『漱馬河源』，漱乃飲馬也。<br/>　左思《蜀都賦》彈言鳥於森木。　潘岳詩：鳴蟬厲寒音。<br/>　《武陵記》：三角四角曰芰，兩角曰菱，其花紫色。晝合宵炕，隨月轉移，猶葵之隨日也。　《吕氏春秋》：甘露時雨，不私一物。蔡邕《述行賦》：遘淫雨之經時。<br/>　蒲有二種。《陳風》：『彼澤之陂，有蒲與荷。』蒲乃水草，其質柔弱，故至中秋而荒殘也。《王風》：『不流束蒲』乃蒲柳，屬木本，與此不同。　《詩》：八月萑葦。<br/>夏侯湛詩：冒晨朝兮入大谷。　《月令》：孟秋之月，白露降，寒蟬鳴。<br/>　《世説》：王獻之夜卧齋中，有盜入室，獻之語曰：『青氈我家舊物，可特置之。』</small><br/>
    　　<span id="dui_yu_shu_huai_zou_yao_zhao_zhu_bu-n572" about="#mwt64" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#dui_yu_shu_huai_zou_yao_zhao_zhu_bu-n572" class="mw-selflink-fragment">對雨書懷走邀許主簿</a></span><br/><small about="#mwt71" typeof="mw:Transclusion">鶴注：許即任城許主簿。當是<a rel="mw:WikiLink" href="https://zh.wikisource.org/wiki/Category:737年_(提及)" title="Category:737年 (提及)"><span title="737年">開元二十五年</span></a>至兖州，與許遊南池時相先後。今詩云『東嶽雲峰起』，則是在兖州甚明。魯訔年譜引公酹文云：『二十九年，在洛之首陽祭遠祖』，則至兖在二十九年之前。梁權道編在<a rel="mw:WikiLink" href="https://zh.wikisource.org/wiki/Category:754年_(提及)" title="Category:754年 (提及)"><span id="id-754nian-n572" title="754年">天寶十三載</span></a>，非。蓋是年公在長安矣。　走邀，遣人持詩往邀也。</small><br/>
　　東嶽雲峰起，溶溶滿太虚。震雷翻幕燕，驟<span about="#mwt72" typeof="mw:Transclusion">雨</span>落河<small about="#mwt73" typeof="mw:Transclusion">一作溪</small>魚。座對賢人酒，門聽<small about="#mwt74" typeof="mw:Transclusion">平聲</small>長<small about="#mwt75" typeof="mw:Transclusion">丁丈切</small>者車。相邀愧泥濘，騎馬到階除。<br/><small about="#mwt76" typeof="mw:Transclusion">單復注：上四對雨，五六書懷，七八走邀主簿。<br/>『東嶽』二句，即《公羊傳》『泰山之雲，觸石而出，膚寸而合，不崇朝而雨天下』意。　《説苑》：泰山，東嶽也。謝道韞詩：峨峨東嶽高，秀極冲青天。　庾肩吾詩：雨足飛春殿，雲峰入夏池。<br/>　《楚辭》：雲溶溶兮，雨溟溟。　《内經》：太虛寥廓。<br/>　《國語》：震雷出滯。　《左傳》：吴公子札聘於上國，宿於戚，聞孫林父擊鐘，曰：『夫子之在此，猶燕之巢於幕上。』嚴有翼曰：幕非巢燕之所，此言其至危。潘岳《西征賦》危素卵之累殼，甚立燕之幕巢。丘希範書：『將軍魚游沸鼎之中，燕巢飛幕之上。』蓋用此意。邢劭《春宴》詩：『簷喧巢幕燕，池躍戲蓮魚。』謝瞻《九日》詩：『巢幕無留燕，遵渚有來鴻。』却是誤用其文。杜詩『震雷翻幕燕』，則仍合本意矣。<br/>　老子：驟雨不終日。　《始皇本紀》：八年，河魚大上。注：謂河水溢，魚大上平地。《杜詩博議》：《汝南先賢傳》：『葛玄書符著水中，大雨淹注。復書符投水中，須臾落大魚數百頭。』暗使此事。全大鏞注：明萬曆丁酉，楚墩子湖忽龍起，是日雨如傾，魚從雲中散落百里，家家得魚。慈水姜氏曰：『驟雨落河魚』與『細雨魚兒出』照看自明。雨細則魚浮而上淰，雨驟則魚落而潛伏也。<br/>　《魏略》：太祖時禁酒，而人竊飲之，故難言酒。以白酒為賢人，清酒為聖人。<br/>　《陳平傳》：平家負郭窮巷，以席為門，然門外多長者車。<br/>　　《吴都賦》：流汗霢霂，而中逵泥濘。<br/>　襄陽兒童詩：時時能騎馬。　《景福殿賦》：階除連延。</small><br/>
　　<span id="yi_shang_ren_mao_zhai-n573" about="#mwt77" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#yi_shang_ren_mao_zhai-n573" class="mw-selflink-fragment">已上人茅齋</a></span><br/><small about="#mwt78" typeof="mw:Transclusion">鶴注：梁氏編在<a rel="mw:WikiLink" href="https://zh.wikisource.org/wiki/Category:753年_(提及)" title="Category:753年 (提及)"><span id="id-753nian-n574" title="753年">天寶十二載</span></a>遊山東時作，然舊次與洛兖所作詩先後。當是<a rel="mw:WikiLink" href="https://zh.wikisource.org/wiki/Category:741年_(提及)" title="Category:741年 (提及)"><span id="id-741nian-n575" title="741年">開元二十九年</span></a>間。　《摩訶般若經》云：何名上人，佛言：若菩薩一心行阿薅菩提，心不散亂，是名上人。　胡應麟曰：已上人，歐公作齊已，非也。已與貫休，同出晚唐。乃鄭谷輩同時，何緣與杜相值。</small><br/>
　　已公茅屋下，可以賦新詩。枕簟入林僻，茶瓜留客遲。江蓮搖白羽，天棘蔓<small about="#mwt79" typeof="mw:Transclusion">徐鉉家本作蔓，舊作夢，非</small>青絲。空忝許詢輩，難酬支遁詞。<br/><small about="#mwt80" typeof="mw:Transclusion">首聯，領起中四。枕簟茶瓜，茅齋之事，江蓮天棘，茅齋之景，此足以發詩興者。末以許詢自比，以支遁比已公，蓋賦詩而作謙詞也。　搖白羽，狀江蓮之飄動，蔓青絲，狀天棘之蒙茸。<br/>　《漢·許皇后傳》：幸得免離茅屋之下。<br/>　陶潛詩：乃賦新詩。<br/>　《荀子》：枕簟之上。朱注：簟，竹席也。自關以西謂之簟，或謂之籧篨。<br/>　《晉書》：陸納為吴興太守，謝安詣納，所設唯茶果而已。　《神仙傳》：葛玄為客設生瓜。　《杜臆》：遲，謂留客之久。<br/>　鮑照詩：留我一白羽。注：白羽，扇也。朱注：《華嚴會玄記》：青松為麈尾，白蓮為羽扇。董斯張云：白羽如『值其鷺羽』之羽，狀蓮之迎風而舞，舊解作扇，非。<br/>　鄭侯升《秕言》曰：《泠齋詩話》以天棘為楊柳。蔡夢弼注以天棘為天門冬。羅大經《鶴林玉露》則引佛書云：終南長老入定，夢天帝賜以青棘之絲，故云『天棘夢青絲』。其說牽合難從。考鄭漁仲《通志》：柳名天棘，南人謂之楊柳。庾信詩：『岸柳被青絲』，亦一證也。楊慎升菴曰：鄭樵之說無據。柳可言絲，祗在初春。若茶瓜留客之日，江蓮白羽之辰。必是深夏，柳已老葉陰濃，不可言絲矣。若夫蔓云者，可言兔絲、王瓜，不可言柳。天棘非柳明矣。按《本草索隱》云：『天門冬，在東嶽名淫羊藿，在南嶽名百部，在西嶽名管松，在北嶽名顛棘。』顛與天，聲相近而互名也。此解近之。朱注：杜田《正謬》：夢當作蔓。《抱朴子》及《博物志》皆云：天門冬，一名顛棘，以其刺故也。然不載天棘之名，疑是方言。《本草圖經》：『天門冬，生奉高山谷，今處處有之。春生藤蔓，大如釵股，高至丈餘。亦有澀而無刺者.其葉如絲而細散。』以此考之，天棘為天冬明矣。<br/>《世説》：支遁、許詢，共在會稽王齋，支為法師，許為都講。《高僧傳》：支遁講《維摩經》，遁通一義，詢無以厝難。詢設一難，遁亦不能復通。<br/>　陸罩詩：信解愧難酬。</small><br/><span id="fang_bing_cao_hu_ma-n576" about="#mwt82" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#fang_bing_cao_hu_ma-n576" class="mw-selflink-fragment">房兵曹胡馬</a></span><br/><small about="#mwt81" typeof="mw:Transclusion">鶴注：房兵曹，未詳何人。以舊次先後，當在開元二十八九年間。　朱注：《唐書》：諸衛府州，各有兵曹參軍事。</small><br/>
　　胡馬大宛<small about="#mwt83" typeof="mw:Transclusion">於爰切</small>名，鋒稜瘦骨成。竹批雙耳峻，風入四蹄輕。所向無空闊，真堪託死生。驍騰有如此，萬里可横行。<br/><small about="#mwt84" typeof="mw:Transclusion">黄生曰：上半寫馬之狀，下半贊馬之才，結歸房君，此作者詩法。　張耒曰：馬以神氣清勁為佳，不在多肉。故云『鋒稜瘦骨成』。　無空闊，能越澗注坡。託死生，可臨危脫險。下句蒙上，是走馬對法。　張綖曰：此四十字中，其種其相，其才其德，無所不備，而形容痛快，凡筆望一字不可得。<br/>　李陵書：胡馬奔走。　《史記》：初天子得烏孫馬，號曰天馬。及得大宛汗血馬，益壯，更名烏孫馬曰西極馬，宛馬曰天馬。<br/>　馬援鑄銅馬，奏曰：臣既備數家骨法。<br/>賈思勰《齊民要術》：馬耳欲小而銳，狀如斬竹筒。黄註：批竹，即《馬經》削筒。批，削也。　盧注：太宗叙十驥，耳根尖銳，杉竹難方。『竹批雙耳峻』本此。《拾遺記》：曹洪乘白馬，耳中生風，足不踐地。『風入四蹄輕』本此。　《楚辭·九懷》：驥垂兩耳。<br/>劉義㳟《白馬賦》：竦身輕足。沈佺期《驄馬》詩：四蹄碧玉片，雙眼黄金瞳。<br/>　何晏韓白論：白起為將，所向無前。張九齡詩：轉逢空闊處。<br/>　《孫子》：死生之地。　《東觀漢記》：吴漢伐蜀，戰敗墮水，緣馬尾得出。《江表傳》：孫權征合肥，乘駿馬上津橋。橋見徹，丈餘，無板。權躍馬超之，得免。《蜀志》：劉先主的盧一躍三丈，過檀溪，免劉表之追。《晉書》：劉牢之馬躍五丈澗，脫慕容垂之逼。此皆能越空闊而託死生者。<br/>　《赭白馬賦》：『料武藝，品驍騰。』言驍勇飛騰也。<br/>　《莊子》：穆王駕八馬之乘，一日行萬里。楊素詩：横行萬里外。</small><br/>
　　<small about="#mwt86" typeof="mw:Transclusion">趙汸曰：前輩言咏物詩戒粘皮著骨。公此詩，前言胡馬骨相之異，後言其驍騰無比。而詞語矯健豪縱，飛行萬里之勢，如在目中，所謂索之於驪黄牝牡之外者。區區模寫體貼以為詠物者，何足語此。</small><br/><span id="hua_ying-n577" about="#mwt88" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#hua_ying-n577" class="mw-selflink-fragment">畫鷹</a></span><br/><small about="#mwt87" typeof="mw:Transclusion">鶴注：此詩未詳何年何地所作，舊次在與李白同尋范十隱居，則不得云在<a rel="mw:WikiLink" href="https://zh.wikisource.org/wiki/Category:754年_(提及)" title="Category:754年 (提及)"><span title="754年">天寶十三載</span></a>矣，梁編非是。</small><br/>
　　素練風<small about="#mwt89" typeof="mw:Transclusion">一作如</small>霜起，蒼鷹畫作殊。㩳<small about="#mwt91" typeof="mw:Transclusion">荀勇切</small>身思狡兔，側目似愁胡。絛<small about="#mwt93" typeof="mw:Transclusion">他刀切，同縧</small>鏇<small about="#mwt94" typeof="mw:Transclusion">徐釧切</small>光堪摘，軒楹勢可呼。何當擊凡鳥，毛血灑平蕪。<br/><small about="#mwt95" typeof="mw:Transclusion">次句點題，起下四句。曰㩳、曰側，摹鷹之狀。曰摘、曰呼、繪鷹之神。末又從畫鷹想出真鷹，幾於寫生欲活。　每咏一物，必以全副精神入之。故老筆蒼勁中，時見靈氣飛舞。　張孝祥曰：首聯倒插，言鷹之威猛，如挾風霜而起也。朱注：此即《畫馬》詩『縞素漠漠開風沙』意。　趙汸注：末聯兼有疾惡意。<br/>素練，畫絹也。沈約《恩倖傳論》：素練丹魄，至皆兼兩。　《西京雜記》：淮南子自云字挾風霜。孫楚《鷹賦》：風霜激厲。<br/>《國策》：唐雎謂秦王曰：『要離刺慶忌，蒼鷹擊於殿上。』　畫作，謂畫中作勢。丘巨源詩：畫作景山樹。<br/>　㩳，當作𢥠。《漢·刑法志》𢥠之以行。晉灼曰：𢥠，古竦字。抱朴子：徒聞振翅竦身，不能凌厲九霄。　孫楚《鷹賦》：『擒狡兔於平原』，兔性善狡也。<br/>　傅玄《鷹賦》：左看若側，右視如傾。《漢書·酷吏傳》：側目而視，號曰蒼鷹。　孫楚《鷹賦》：深目蛾眉，狀如愁胡。魏彦深《鷹賦》：立如植木，望似愁胡。劉云：以其碧眼相似也。<br/>　《淮南子》：絛可以為繶。《廣韻》：絛編絲繩。　王褒《四子講德論》：走箭飛鏇。《玉篇》：鏇，轉軸。《鷹賦》：『結璇璣之金環』，環，即鏇也。朱注：以絛繫鷹足，而繫之於鏇也。　摘，解去也。<br/>孫楚《鷹賦》：麾則應機，招則易呼。　勢可呼，謂呼之使獵。<br/>　何當，言何時當擊。《世説》：禇季野問孫盛：『卿國史何當成』。吴均詩：何當見天子。　朱浮書：褻之者，以為園囿之凡鳥，外廄之下乘。　《西都賦》：風毛雨血，灑野蔽天。《禮·郊特牲》：毛血，告幽全之物也。<br/>　《幽冥録》：楚文王獵於雲夢之澤，雲際鳥翱翔飄颺，鷹見之，竦翮而升，矗若飛電，須臾羽墮如雪，血灑如雨，兩翅墮地，廣數十里。　江淹賦：『平蕪際海』，平蕪，平原荒草也。</small><br/>
　　<small about="#mwt97" typeof="mw:Transclusion">律詩八句，須分起承轉闔。若中間平鋪四語，則堆垛而不靈。此詩三四承上，固也。五六仍是轉下語，欲摘去絛鏇，而呼之使擊，語氣却緊注末聯，知此可以類推矣。</small><br/>
　　<span id="guo_song_yuan_wai_zhi_wen_jiu_zhuang-n578" about="#mwt98" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#guo_song_yuan_wai_zhi_wen_jiu_zhuang-n578" class="mw-selflink-fragment">過宋員外之問舊莊</a></span><small about="#mwt99" typeof="mw:Transclusion"><br/>原注：員外季弟執金吾見知於代，故有下句。<br/>《唐書》：宋之問，字延清，景龍中遷考功員外郎。　公故居在偃師，故過之問舊莊。　朱注：本集：<a rel="mw:WikiLink" href="https://zh.wikisource.org/wiki/Category:741年_(提及)" title="Category:741年 (提及)"><span title="741年">開元二十九年</span></a>，公築室首陽之下，祭遠祖當陽君。其過之問莊，或在是時。</small><br/>
　　宋公舊池館，零落首<small about="#mwt101" typeof="mw:Transclusion">去聲，一作守，非</small>陽阿。枉道秪<small about="#mwt102" typeof="mw:Transclusion">與祗同</small>從入，吟詩許更過<small about="#mwt103" typeof="mw:Transclusion">平聲</small>。淹留問耆老<small about="#mwt104" typeof="mw:Transclusion">一作舊</small>，寂寞向山河。更識將軍樹，悲風日暮多。<br/><small about="#mwt105" typeof="mw:Transclusion">上四過宋舊莊，下則對莊而有感也。枉道入莊，題詩誌勝，有留連不盡之意，故云『吟詩許更過』。問耆老，訪其子孫家世也。向山河，傷其迹在人亡也。末乃觸物增悲，情見乎詞。<br/>　鶴注：宋之問，虢州弘農人。首陽山在河南府，虢與河南為鄰，故宋有别墅在焉。　謝朓《遊後園賦》：清陰起兮池館涼。<br/>　曹植詩：零落歸山邱。　《一統志》：首陽山在河南偃師縣西北二十五里。陸機《洛陽記》：首陽山在洛陽東北，去洛二十里。阮籍詩：步出上東門，北望首陽岑。夷齊所隱首陽，别在蒲州。<br/>　魏文帝《與吴質書》：故使枉道相過。　秪，適也。《詩》：祗攪我心。《司馬遷傳》：祗取辱耳。《鄒陽傳》：祗恐怨結而不見德。<br/>　楊守阯曰：言宋詩尚矣，亦許我更過而題詠乎。須溪謂是尊慕前輩之詞。<br/>　魏文帝詩：何為淹留寄他方。　漢武帝詔：詢問耆老。<br/>　司馬長卿《美人賦》：上宫閒館，寂寞雲虛。　曹植《王仲宣誄》：經歷山河。<br/>　《後漢·馮異傳》：諸將並坐論功，異獨屏樹下，軍中呼為大樹將軍。庾信《哀江南賦》：將軍一去，大樹飄零。壯士不還，寒風蕭瑟。<br/>　古詩：蕭蕭白楊樹，日暮多悲風。　鶴注：《舊史》：之問弟之悌，有勇力。開元中自右羽林將軍出為益州長史，劍南節度使兼採訪使，尋遷太原尹。故云將軍，初不曾為金吾官，原注疑誤。</small><br/>
　　<small about="#mwt106" typeof="mw:Transclusion">趙汸曰：之問與公祖審言及陳子昂、沈佺期四人，為唐律之祖，實公詩法淵源也。武后時，之問、審言俱為修文館學士，世交亦厚。然之問為人實不足道。詩無譏詞，以其契家前輩也。但曰『零落』『寂寞』『悲風』，則感慨係之矣。</small><br/>
　　<span id="ye_yan_zuo_shi_zhuang-n580" about="#mwt107" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#ye_yan_zuo_shi_zhuang-n580" class="mw-selflink-fragment">夜宴左氏莊</a></span><br/><small about="#mwt108" typeof="mw:Transclusion">鶴注：公未得鄉貢之前，遊吴越，下第之後遊齊趙。此詩云：『詩罷聞吴詠，扁舟意不忘。』則是遊齊趙時作。未詳左氏莊在何郡，舊次在過宋之問舊莊後，則左氏莊亦當在河南。</small><br/>
　　林風<small about="#mwt110" typeof="mw:Transclusion">晉作林風，舊作風林</small>纖月落，衣露靜<small about="#mwt111" typeof="mw:Transclusion">一作淨</small>琴張。暗水流花徑，春星帶草堂。檢書燒燭短，看<small about="#mwt112" typeof="mw:Transclusion">一作說</small>劍<small about="#mwt113" typeof="mw:Transclusion">一作煎茗</small>引杯長。詩罷聞吴詠，扁舟意不忘。<br/><small about="#mwt114" typeof="mw:Transclusion">月落露濃，靜琴始張，入夜方飲也。水暗星低，夜宴之景。檢書看劍，夜宴之事。公弱冠曾遊吴越，故聞吴詠而追思其處。　吴江周篆云：檢書以考証，看劍而吟哦，此時正賦詩也。末句詩罷乃倒插法。<br/>　吴均詩：林疏風至少。謝朓詩：疏蕪散風林。《杜臆》謂林風與衣露相偶。鰲按：林風則微，風林則大。只顛倒一字，而輕重不同。　古詩：兩頭纖纖月初生。張綽詩：雲表掛纖月。<br/>　《説苑》：『孺子操彈於後園，露霑其衣。』或以衣為琴衣，非是。　謝朓詩：静琴愴復傷。《詩》：琴瑟在御，莫不靜好。<br/>　李百藥詩：暗水急還流。　庾肩吾詩：向嶺分花徑。<br/>　梁簡文帝《神山寺碑》：照影春星。　張伯復《詩話》：『春星帶草堂』，古今傳為佳句，只一帶字，便點出空中景象。如『玉繩低建章』，低字亦然。帶，拖帶也。　《北山移文》：草堂之靈。<br/>　江淹《傷友人賦》：共檢兮雒書。<br/>　吴詠，謂詩客作吴音。<br/>　《史記》：范蠡乘扁舟，游五湖。</small><br/>
　　<small about="#mwt115" typeof="mw:Transclusion">趙汸曰：此詩寄興閒遊，狀景纖悉，寫情濃至，而開闔參錯，不見其冗，乃詩之入妙處。<br/>　顧宸曰：一章之中，鼓琴看劍，檢書賦詩，樂事皆具。而林風初月，夜露春星，及暗水花徑，草堂扁舟，時地景物，重疊鋪敘，却渾然不見痕迹。而其逐聯遞接，八句總如一句，俱從夜宴二字摹寫盡情。<br/>　黄生曰：夜景有月易佳，無月難佳。三四就無月時寫景，語更精切。上句妙在一暗字，覺水聲之入耳。下句妙在一帶字，見星光之遙映。<br/>胡應麟曰：五律仄起高古者，唯杜為勝。如『嚴警當寒夜，前軍落大星』，『不識南塘路，今知第五橋』，『今夜鄜州月，閨中只獨看』，『帶甲滿天地，胡為君遠行』，『吾宗老孫子，質朴古人風』，『韋曲花無賴，家家惱殺人』，皆雄深渾樸，意味無窮。然律以盛唐，則氣骨有餘，風韻稍乏。唯『風林纖月落，衣露靜琴張』，『花隱掖垣暮，啾啾棲鳥過』，尤為工絶。此則盛唐所無也。</small><br/>
　　<span id="lin_yi_she_di_shu_zhi-n582" about="#mwt118" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#lin_yi_she_di_shu_zhi-n582" class="mw-selflink-fragment">臨邑舍弟書至苦雨黄河泛溢隄防之患簿領所憂因寄此詩用寬其意</a></span><br/><small about="#mwt117" typeof="mw:Transclusion">鶴注：《唐·五行志》：<a rel="mw:WikiLink" href="https://zh.wikisource.org/wiki/Category:741年_(提及)" title="Category:741年 (提及)"><span title="741年">開元二十九年</span></a>秋，河南河北二十四郡水。齊，其一也，當是其年作。　《唐書》：臨邑，漢縣，屬齊州。張綖注：此詩諸家皆編在<a rel="mw:WikiLink" href="https://zh.wikisource.org/wiki/Category:741年_(提及)" title="Category:741年 (提及)"><span title="741年">開元二十九年</span></a>，公是時年甫三十，而詩中有『吾衰同泛梗』之句，是豈其少作耶。徒以唐史此年有伊洛及支川皆溢，河南北二十四郡水，遂為編附。然黄河水溢常常有之，豈獨是年哉。集中如此類者甚多，不能徧舉。</small><br/>
　　二儀積風雨，百谷漏波濤。聞道<small about="#mwt119" typeof="mw:Transclusion">去聲</small>洪河坼，遙連滄海高。<br/><small about="#mwt120" typeof="mw:Transclusion">從苦雨泛河敘起。　『聞道』二字，據來書所言。　排律詩須見段落分明，看此篇逐段還題之法。<br/>　二儀，天地也。《抱朴子》：彌綸二儀，升為雲雨，降成百川。<br/>　《老子》：江海能為百谷王。　《魏志》：波濤洶湧。《通鑑》：漢陳忠曰：『淫雨漏河』，漏字本此。<br/>　潘岳詩：登城望洪河。注：洪河，黄河也。<br/>　《抱朴子》：滄海之滉漾。</small><br/>職司<small about="#mwt121" typeof="mw:Transclusion">一作思</small>憂悄悄，郡國訴嗷嗷。舍弟卑棲邑，防川領簿曹。尺書前日至，版築不時操。難假黿鼉力，空瞻烏鵲毛。<br/><small about="#mwt122" typeof="mw:Transclusion">此言隄防之患，簿領所憂。　職司，治水之官。郡國，被災之民。領簿曹，頴為臨邑主簿。操版築，監督治河之事。黿鼉，烏鵲，言不能借此以作橋梁。<br/>　潘岳詩：恪居處職司。　《前漢·成帝紀》：『御史大夫尹忠，以河決不憂職，自殺。』此反用之。　《詩》：憂心悄悄。<br/>　《漢·文帝紀》：令郡國無來獻。　曹植詩：衆人徒嗷嗷。<br/>　韋孟詩：修翼無卑棲。此暗用枳棘非鸞鳳所棲意。<br/>　《國語》：甚於防川。《前漢·五行志》：不防川，不竇澤。<br/>　《吴越春秋》：采葛婦歌：吴王歡兮飛尺書。<br/>　洙曰：版築，以版夾土而築也。《齊國策》：田單身操版插。《史記·黥布傳》：項王身負版築，以為士卒先。<br/>　《竹書紀年》：周穆王大起九師，東至於九江，叱黿鼉以為梁。<br/>　《爾雅翼》：涉秋七日，鵲首無故皆秃。相傳是日烏鵲為梁渡織女，故毛皆脱去。《淮南子》：烏鵲填河成橋渡織女。</small><br/>燕<small about="#mwt123" typeof="mw:Transclusion">平聲</small>南吹<span about="#mwt124" typeof="mw:Transclusion">畎</span>畝，濟<small about="#mwt125" typeof="mw:Transclusion">上聲</small>上没蓬蒿。螺<small about="#mwt126" typeof="mw:Transclusion">力戈切</small>蚌<small about="#mwt127" typeof="mw:Transclusion">步項切</small>滿<small about="#mwt128" typeof="mw:Transclusion">蕭氏云：滿讀平聲</small>近郭，蛟螭乘<small about="#mwt129" typeof="mw:Transclusion">一作横</small>九皋。徐關深水府，碣石小秋毫。白屋留孤樹，青天<small about="#mwt130" typeof="mw:Transclusion">一作雲</small>失<small about="#mwt131" typeof="mw:Transclusion">以失對留，一作矢，非</small>萬艘。<br/><small about="#mwt132" typeof="mw:Transclusion">此言傍河州郡皆被泛溢。　徐關近濟，碣石近燕。深成水府，小若秋毫，皆為水所淹也。孤樹僅存，萬艘失道，甚言水勢之横决。朱注：新舊史：<a rel="mw:WikiLink" href="https://zh.wikisource.org/wiki/Category:741年_(提及)" title="Category:741年 (提及)"><span title="741年">開元二十九年</span></a>七月，伊洛水溢，損居人廬舍，秋稼無遺，壞東都天津橋及東西漕河。南北諸州皆漂没。此詩黿鼉二句，誌橋毁也。燕南、濟上、徐關、碣石，誌諸州漂没也。吹畎畝，失萬艘，誌害稼并壞漕也。<br/>　《一統志》：燕南，今順天保安州等地。　漢章帝詔：或起畎畝。漢趙過為代田，一畝三畎。<br/>　濟上，今山東濟南兖州等地。　《莊子》：翱翔蓬蒿之間。<br/>　東方朔詩：螺蚌非有心，沈迹在泥沙。《易傳》：『為蠃為蚌』，蠃，與螺通。　蕭雲從曰：《莊子·天地篇》『子貢瞞然俯慚而不對』，與《漢書·佞幸傳》『石顯憂滿不食』，字體聲音微分而義則一。杜詩『多壘滿山谷』亦作平聲用。<br/>　揚雄《羽獵賦》：薄索蛟螭。　《詩》：鶴鳴于九皋。《詩傳》：深澤曰皋。《釋文》：九皋，九折之皋。<br/>　《左傳》：鞌之戰，齊侯自徐關入。師古曰：徐關，齊地。公《送弟頴赴齊州》詩：徐關東海西。　《海賦》：爾其水府之内，極深之庭。<br/>　《禹貢》：夾右碣石。《山海經注》：碣石山，在右北平驪城縣海邊。《唐書》：平州石城縣有碣石山。　公《昔遊》詩，追遊齊兖之作，亦云：昔與高李輩，晚登單父臺。寒蕪際碣石，萬里悲風來。《淮南子》：秋毫之末，視之可察。閻若璩曰：王氏《通鑒地理通釋》：碣石有三處。騶虞如燕，昭王築碣石宮，身親往師之。此碣石特宮名耳，在幽州薊縣西三十里，寧台之東，非山也。秦築長城，起自碣石。此碣石在高麗界中，當名為左碣石。其在平州南三十餘里者，即古大河入海處，為《禹貢》之碣石，亦曰右碣石。其說可謂精矣。或疑《史記索隱》引《戰國策》，碣石山在常山九門縣。考九門縣，自西漢五代猶沿，宋開寶六年始省入藁城縣，西北二十五里有九門城，四面皆平地，求一培塿亦不可得，故鄭康成云：九門無此山。<br/>　《漢書·吾丘壽王傳》：有司或由窮巷白屋。《漢書》顏師古注：白屋，茅屋也。<br/>　《莊子》：絶雲氣，負青天。湛方注詩：青天瑩如鏡。　杜篤《論都賦》：大船萬艘，轉漕相過。<br/></small>吾衰同泛梗，利涉想蟠桃。却<small about="#mwt134" typeof="mw:Transclusion">一作賴</small>倚<small about="#mwt135" typeof="mw:Transclusion">一作倚賴</small>天涯釣，猶能掣巨鼇。<br/><small about="#mwt136" typeof="mw:Transclusion">末乃寄詩以寬其意。　朱注：言我雖泛梗無成，猶思垂釣東海，以施掣鼇之力，水患豈足憂耶。蓋戲為大言以慰之耳。臨邑近海，故用蟠桃巨鼇事。　此詩前起後結，各四句，中間二段各八句。今依朱子《詩傳》例，凡長篇之作，皆分勒章句，使眉目易醒也。<br/>　吾衰，見《論語》　劉向《説苑》：土偶謂桃梗曰：『子東園之桃也，刻子以為梗，遇天大雨，水潦並至，必浮子泛泛乎不知所止。』駱賓王詩：旅行勞泛梗。<br/>　《易》：利涉大川。　《中洲記》：東海有山，名度索山，有大桃樹，屈盤三千里，名曰蟠桃。<br/>　賴倚，作『却倚』為是，即『長劍倚天外』之倚。或解作公為臨邑弟所賴，非。　曹植詩：布日蓋天涯。<br/>　《列子》：龍伯之國有大人，一釣而連六鼇。《海賦》：崇鳥巨鼇。</small><br/>
　　<small about="#mwt137" typeof="mw:Transclusion">楊慎曰：《文心雕龍·聲律》篇云：異音相從謂之和，同音相應謂之韻。韻氣一定，故餘聲易遣。和體抑揚，故遺響難契。宋詞元曲，皆於仄韻用和音以叶韻，蓋以平聲為一類，而上去入三聲附之。如東凍董是和，東中風是韻也。鰲按：杜詩排律，如『螺蚌滿近郭』，滿可讀平聲。如『人頻墜塗炭』，塗可讀上聲。『此生任春草』，任可讀平，春可讀上。『心微傍魚鳥』，傍可讀平，魚可讀上。知杜句失嚴處仍是謹嚴也。</small><br/>
　　<small about="#mwt138" typeof="mw:Transclusion">高棅曰：排律之作，其源自顏謝諸人。古詩之變，首尾排句，聯對精密。梁陳以還，儷句尤切。唐興始專此體，與古詩差别。貞觀初，作者猶未備。永徽以下，王、楊、盧、駱倡之於前，陳、杜、沈、宋繼之於後，蘇頲、二張又從而申之。其文辭之美，篇什之盛，蓋由四海宴安，萬幾多暇，君臣游豫賡歌而得之者。故其文體精麗，風容色澤，以詞氣相高而止矣。開元後，作者之盛，聲律之備，獨王右丞、李翰林，諸家皆不及。諸家得其一概，少陵獨得其兼善者。如《上韋左相》、《贈哥舒翰》、《謁先主廟》等篇，其出入始終，排比聲韻，發斂抑揚，疾徐縱横，無施而不可也。<br/>　胡應麟曰：陰鏗《安樂宫》詩：『新宫實壯哉，雲裏望樓臺。迢遞翔鵾仰，聯翩賀燕來。重簷寒霧宿，丹井夏蓮開。砌石披新錦，雕梁畫早梅。欲知安樂盛，歌管雜塵埃。』此十句律詩，氣象莊嚴，格調鴻整。平頭上尾，八病咸除，切響浮聲，五音並協。實百代近體之祖。考之陳後主、張正見、庾信、江總輩，雖五言八句，時合唐規，皆出此後。則近體之有陰生，猶五言之始蘇李矣。　又曰：讀盛唐排律，延清、摩詰等作，真如入萬花春谷，光景爛熳，令人應接不暇，賞玩忘歸。太白輕爽雄麗如明堂黼黻，冠蓋輝煌，武庫甲兵，旌旗飛動。少陵變幻閎深，如陟昆侖，泛溟渤，千峰羅列，萬彙汪洋。<br/>　益王潢南曰：五言排律與五言律詩，其句法雖同，篇法實異。律詩描寫情景，止盡於四十字耳。故貴寬閒醖籍之中，又有嚴密緊湊之妙。若排律，或數十韻，或百餘韻，其篇法豈五言律法可同。故作排律，其要有四：一貴鋪敘得體，先後不亂。二貴隊仗整肅，情景分明。三貴過渡明白，不令人沈思回顧。四貴氣象寬大，從容不迫，斯為得體。其修辭煉句，繁冗混雜，險怪艱深，令人三讀不知，翻不如五言律矣。昔白樂天作小詞，尚令老婢得解，况於長律乎哉。<br/>　徐用吾曰：排律之體，所貴反覆議論，井井有條，意興迭出，一氣呵成。賦景入事，皆須各當其可，切忌散緩錯亂，屋上架屋，意興索然，則深可厭矣。</small><br/>
　　<span id="jia_shan-n583" about="#mwt139" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#jia_shan-n583" class="mw-selflink-fragment">假山</a></span><br/><small about="#mwt140" typeof="mw:Transclusion">鶴注：此當題曰假山，舊題乃詩之序。序云天寶初，指元年也。故吕伋公、魯訔俱編此詩在元年。</small><br/>
　　天寶初，南曹小司冦舅，於我太夫人堂下，壘<small about="#mwt141" typeof="mw:Transclusion">一作累</small>土為山，一匱<small about="#mwt142" typeof="mw:Transclusion">一作簣</small>盈尺，以代彼朽木，承諸焚香瓷甌，甌甚安矣。旁植慈竹，蓋兹數峰，嶔岑嬋娟，宛有塵外<small about="#mwt143" typeof="mw:Transclusion">一有數字，一有格字</small>致。乃不知興<small about="#mwt144" typeof="mw:Transclusion">去聲</small>之所至，而作是詩。<br/><small about="#mwt145" typeof="mw:Transclusion">《舊唐書》：吏部員外郎二員，一人主判南曹。注：以在選曹之南，故曰南曹。　朱注：唐制未聞以司冦判南曹。權德輿《吏部南曹廳壁記》云：高宗上元初，請外郎一人顓南曹之任，其後或詔他曹郎權居之。此云南曹小司冦，當是以秋官權職者。　太夫人盧氏，公祖審言繼室，<a rel="mw:WikiLink" href="https://zh.wikisource.org/wiki/Category:744年_(提及)" title="Category:744年 (提及)"><span id="id-744nian-n584" title="744年">天寶三載</span></a>五月，卒於陳留郡之私第，公作墓誌。<br/>嶔岑，謂山。嬋娟，謂竹。<br/>　申涵光曰：序不易解。杜文長至數語，便期期不能達意。如『夔人屋璧』、『平章鄭氏女子』、『公孫大娘』等篇，世人附會以為古，其實不明。詩小序，莫妙於元次山，杜短語多有佳者。</small><br/>
　　一匱功盈尺，三峰意出羣。望中疑在野，幽處欲生雲。慈竹春陰覆，香爐曉勢分。惟南將獻壽，佳氣日氤<small about="#mwt146" typeof="mw:Transclusion">一作氛</small>氲。<br/><small about="#mwt147" typeof="mw:Transclusion">詩序錯綜，須看此詩布置次第。先提土山，次出數峰。在野、生雲，申明塵外之致。慈竹、香爐，傍景點綴。南山獻壽，又就舅氏為山，歸到太夫人堂下。<br/>　《書》：為山九仞，功虧一匱。沈約詩：一匱望成峰。　陸雲《歲暮賦》：盼盈尺其若遺。<br/>　諸葛孔明《黄陵廟記》：崔嵬巑屼，列作三峰。趙曰：《華山記》有云：其三峰直上，晴霽可觀。<br/>　《世説》：殷中軍曰：『韓康伯居然是出羣器。』<br/>　潘岳詩：卉木在野。<br/>　《雪賦》：河海生雲。<br/>　《述異記》：漢章帝三年，子母竹生白虎殿前，羣臣作竹頌。鶴注：竹紀云，慈竹，吴蜀皆有之，其竹叢生，每年笋出不離叢内。　隋侯夫人詩：春陰正無際，獨步意何如。<br/>　劉斌詩：香爐烟氣多。　曉勢分，謂曉烟分布。舊注謂從廬山香爐峰分其曉勢，太迂。<br/>　《詩》：如南山之壽。李適詩：山翠遙添獻壽杯。<br/>　張正見詩：香浮佳氣裏。　陸雲詩：靈爽氤氲。朱異詩：山澤共氛氲。</small><br/>
　　<span id="long_men-n585" about="#mwt148" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#long_men-n585" class="mw-selflink-fragment">龍門</a></span><br/><small about="#mwt149" typeof="mw:Transclusion">鶴注：龍門一山，連跨數郡。此詩蓋指東京而言。<a rel="mw:WikiLink" href="https://zh.wikisource.org/wiki/Category:需要指定公元的紀年" title="Category:需要指定公元的紀年"><span title="請指定為“742年”或“908年”">天寶元年</span></a>，公在東京，為姑萬年縣君制服，又為墓誌。四載，又為皇甫妃范陽太君盧氏作墓誌，當是其時作。　鰲按：此再至龍門也，故曰『往來時屢改』。其云佛寺，蓋近驛之寺。元人《龍門記》：謂舊有八寺，固不但奉先一寺也，洪覺範指奉先者，未然。</small><br/>
　　龍門横野斷，驛樹出城來。氣色皇居近，金銀佛寺開。往來時屢<small about="#mwt150" typeof="mw:Transclusion">音慮</small>改，川陸<small about="#mwt151" typeof="mw:Transclusion">一作水</small>日悠哉。相閱征途上，生涯盡幾回。<br/><small about="#mwt152" typeof="mw:Transclusion">此說再遊龍門而作也。上四寫景，下四感懷。　斷山之上，佛寺弘開，洛城之中，皇居壯麗，此登高所見者。時屢改而川陸長存，見前遊已過。閱征途而生涯無幾，歎後遊難必也。<br/>　《水經注》：禹疏伊水北流，兩山相對，望之若闕，即所謂横野斷也。横野，字見晉劉琨表。<br/>　《杜臆》：驛樹自都城而出，直接龍門，便見繁華氣象。　鄭注：《河南志》：龍門驛，在河南縣十八里。曽鞏曰：驛樹，驛道兩畔之樹。庾信詩：半城斜出樹。<br/>　《唐書》：東都皇城，名曰太微城。宫城，在皇城北，名曰紫微城。都城前值伊闕，後據北邙。何遜詩：山中氣色滿。　顏延之詩：皇居體環極。<br/>　覺範曰：佛地有金色世界，銀色世界。梁元帝《梁安寺碑》：銀闕金宫，出瀛洲之下。　《抱朴子》：遊戲佛寺。　韋應物《龍門》詩：精舍繞層阿，千龕鄰陗壁。《杜臆》：地志：龍門石壁，鑿石龕石佛數千，中有極大三龕。魏王泰為長孫皇后所造，其偉麗可知，故有金銀之語。<br/>　《左傳》：行李之往來。<br/>陸機《豫章行》：川陸殊塗軌。　謝朓詩：懷古信悠哉。<br/>　陸機《歎逝賦》：人閱人而成世。　徐陵詩：征途愁轉旆。<br/>《莊子》：吾生也有涯。　宋之問詩：伊闕天泉復幾回。</small><br/>
　　<span id="li_jian_zhai_er_shou-n586" about="#mwt148" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#li_jian_zhai_er_shou-n586" class="mw-selflink-fragment">李監宅二首</a></span><small about="#mwt153" typeof="mw:Transclusion">一作李鹽鐡<br/>　鶴注：據梁氏編在東都作，當屬天寶初年。　顧注：《靈怪録》：李令問，開元中為秘書監。好美服珍饌，以奢聞，有炙驢罌鵝之屬，慘毒取味。今詩中有異味重之句，豈即令問乎。　朱注：後一首見吴若本逸詩，草堂本入正集。</small><br/>
　　尚覺王孫貴，豪家意頗濃。屏開金孔雀，褥隱<small about="#mwt154" typeof="mw:Transclusion">去聲</small>繡芙蓉。且食雙魚美，誰看<small about="#mwt155" typeof="mw:Transclusion">平聲</small>異味重<small about="#mwt156" typeof="mw:Transclusion">平聲</small>。門闌多喜色，女婿近乘龍。<br/><small about="#mwt157" typeof="mw:Transclusion">首章美李監得婿，兼敘席上事。　李係宗室，故曰王孫。豪家意濃，領起中四。細分之，孔雀芙蓉是招婿，雙魚異味是燕客，末則稱其得佳婿也。<br/>　《韓信傳》：吾哀王孫而進食。《史記索隱》：秦末多失國，言王孫公子，尊之也。<br/>《梁武帝詔》：豪家富室。<br/>　徐彦伯詩：金縷畫屏開。　《舊唐書》：高祖皇后竇氏，父毅，於門屏畫二孔雀。有求婚，輒與兩箭，潛約中目者許之。高祖後至，兩發各中一目，遂歸於帝。<br/>　王僧孺詩：以親芙蓉褥，方開合歡被。崔顥《盧姬篇》：水精簾箔繡芙蓉。楊慎《丹鉛録》云：《集韻》：縫衣，曰䌥，今俗云䌥線。杜詩『褥隱繡芙蓉』，字作隱而意同。今按：賈山《至言》：隱於金錐。注：隱，於靳切。<br/>　《古詩》：遺我雙鯉魚。<br/>《左傳》：鄭子公之食指動，以示子家曰：必嘗異味。《朱博傳》：食不重味。<br/>　《續漢志》：伍伯，鈴下侍閤，門闌部署，街里走卒，皆有程品。庾信詩：詰旦啟門闌。　《禮記》：乃有喜色。<br/>《晉書·衛玠傳》：婦公冰清，女婿玉潤。　《楚國先賢傳》：孫嶲與李元禮俱娶太尉桓焉女，時人謂桓叔元兩女俱乘龍，言得婿如龍也。楚中張希良曰：《神仙拾遺》：『弄玉乘風，蕭史乘龍。』此女婿乘龍之原始也。</small><br/>
　　<small about="#mwt159" typeof="mw:Transclusion">王嗣奭曰：起語與五六，俱含諷意，挾貴好華，此是王孫習氣。曰『尚覺』『頗濃』，猶未盡言之也。下文又申之云美魚可食，只此已足，而乃異味重疊，誰復看此耶，蓋以儉樸之意，箴其奢華耳。食魚句，乃翻《孟子》舍魚取熊掌語。</small><br/>
　　華館<small about="#mwt161" typeof="mw:Transclusion">黄作落葉</small>春風起，高城烟霧開。雜花分戶映，嬌燕入簾<small about="#mwt162" typeof="mw:Transclusion">一作簷</small>回。一見能傾座，虚懷只愛才。鹽車<small about="#mwt163" typeof="mw:Transclusion">一作官</small>雖絆驥，名是漢庭來。<br/><small about="#mwt164" typeof="mw:Transclusion">次章稱李監好客，從宅景敘入。　風起、霧開、春晴、曉色、花映、燕迴，春時景物。李能傾倒座客，以其有愛才虚懷也。　顧注：驥困鹽車，比官之閒冷。然天馬來自漢庭，終當大用。蓋李為宗室之臣也，正與前首王孫相應。<br/>　劉楨詩：華館寄流波，豁逹來風凉。曹植詩：春風起兮蕭條。<br/>　何遜詩：日夕望高城，眇眇青雲外。　鮑照詩：徘徊烟霧裏。<br/>　丘遲書：雜花生樹，羣鶯亂飛。　魏澹詩：映戶落殘花。<br/>　北周王褒詩：初春麗景鶯欲嬌。　梁簡文帝《新燕》詩：入簾驚釧響。<br/>　吴邁遠詩：一見願道意。　《司馬相如傳》：一座盡傾。<br/>　鄒潤甫《為諸葛穆答晉王命》曰：雖曰博納，虛懷下開。　《語林》：孔北海居家，賓客日滿其門，愛才樂士，常恐不及。<br/>　《戰國策》：騏驥駕鹽車，上吴坂，遷延負轅而不能進。《淮南子》：絆騏驥而求千里。庾信詩：絆驥猶千里，垂鵬更九飛。<br/>　《漢書·贊》：賓於漢庭。《史記·傳論》：垂名漢庭。漢有鹽鐵使，故曰漢庭來，此切李鹽鐵。</small><br/>
　　<small about="#mwt165" typeof="mw:Transclusion">魏澹詩：出簾飛小燕，映戶落殘花。杜云：雜花分戶映，嬌燕入簾回。句法互換而意趣更佳。陸放翁云：『楊花穿戶入，燕子避簾低。』本於杜句而姿致不減。</small><br/>
　　<span id="zeng_li_bai-n587" about="#mwt166" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#zeng_li_bai-n587" class="mw-selflink-fragment">贈李白</a></span><br/><small about="#mwt167" typeof="mw:Transclusion">朱注：年譜：<a rel="mw:WikiLink" href="https://zh.wikisource.org/wiki/Category:744年_(提及)" title="Category:744年 (提及)"><span title="744年">天寶三載</span></a>，公在東都。太白以力士之譖，亦放還遊東都。此贈詩當在其時，故有『脫身』『金閨』之句。</small><br/>
　　二年客東都，所歷厭機巧。野人對腥羶<small about="#mwt168" typeof="mw:Transclusion">一作羶腥</small>，蔬食<small about="#mwt169" typeof="mw:Transclusion">音嗣</small>常不飽。豈無青精<small about="#mwt170" typeof="mw:Transclusion">一作籸，一作䭀</small>飯，使我顏色好。苦乏大<small about="#mwt171" typeof="mw:Transclusion">一作買</small>藥資，山林跡如掃。<br/><small about="#mwt172" typeof="mw:Transclusion">上段自敘，厭都市而羡山林也。　機巧，則習俗難居。腥羶，則臭味弗投。青精不如大藥，歎避世引年之無術矣。<br/>　《唐書》：東都，隋置。<a rel="mw:WikiLink" href="https://zh.wikisource.org/wiki/Category:621年_(提及)" title="Category:621年 (提及)"><span id="id-621nian-n588" title="621年">武德四年</span></a>廢，<a rel="mw:WikiLink" href="https://zh.wikisource.org/wiki/Category:需要指定公元的紀年" title="Category:需要指定公元的紀年"><span title="請指定為“1102年”或“628年”">貞觀二年</span></a>號洛陽宫,<a rel="mw:WikiLink" href="https://zh.wikisource.org/wiki/Category:657年_(提及)" title="Category:657年 (提及)"><span id="id-657nian-n589" title="657年">顯慶二年</span></a>詔改東都。<br/>　《莊子》：功利機巧，必忘夫人之心。<br/>　潘岳《秋興賦序》：『僕，野人也。』野人，公自謂。　《抱朴子》：為道者必入山林，欲遠腥膻而即清淨也。《周禮注》：犬腥羊羶。張綖注：草食曰羶，牛羊之屬。水族曰腥，魚鱉之屬。<br/>　《魏志》：毛玠布衣蔬食。<br/>　《三洞珠囊》：王褒，字子登，漢王陵七世孫。服青精䭀飯，趨步峻峰如飛鳥。陶隱居《登真隱訣》：太極真人青精乾石䭀飯法，用南燭草木葉，雜莖皮煮，取汁浸米蒸之，令飯作青色，高格曝乾，當三蒸曝，每蒸輒以葉汁溲，令浥浥。日可服二升，勿服血食，塡胃補髓，消滅三蟲。䭀音信，亦作⿰石迅<br/>　《參同契》：薰蒸入五内，顏色悅澤好。<br/>　《梁書》：陶弘景既得神符秘訣，而苦無藥物，帝賜黄金、硃砂、雄黄等物。丹書：抱陽山人《大藥証》曰：夫大藥者，須煉砂中汞，能取鉛裏金。黄芽為根蒂，水火煉功深。<br/>　《抱朴子》：作神藥必入名山。郭璞詩：隱士托山林。　《高士傳》：先幾掃迹。　王僧孺詩：沙岸淨如掃。</small><br/>李侯金閨彦<small about="#mwt173" typeof="mw:Transclusion">一作深</small>，脫身事幽討。亦<small about="#mwt174" typeof="mw:Transclusion">一作未</small>有梁宋遊，方期拾瑤草。<br/><small about="#mwt175" typeof="mw:Transclusion">下段贈李，欲遂偕隱初志也。　梁宋之遊，近於東都，大藥無資，故思瑤草耳。　盧注：<a rel="mw:WikiLink" href="https://zh.wikisource.org/wiki/Category:744年_(提及)" title="Category:744年 (提及)"><span title="744年">天寶三載</span></a>，詔李白供奉翰林，旋被高力士譖。帝賜金放還。白託鸚鵡以賦曰：『落羽辭金殿』，是脱身也。是年，白從高天師授籙，是事幽討也。同時事華蓋君，隱王屋山艮岑，梁宋之遊，必訪此君。杜集有《昔遊》詩可証。此章上八句，下四句。<br/>　謝朓詩：既通金閨籍。《别賦》：金閨之諸彦。注：金閨，金馬門也。錢箋：東方朔、公孫弘待詔金馬門。白供奉翰林，故云。<br/>　《史記·高帝紀》：脱身獨去。幽討，謂尋討幽隱。<br/>　錢箋：《唐書·李白傳》：白與高適同過汴州，酒酣登吹臺，慷慨懷古。杜公在梁宋，亦與白同游，有《遣懷》、《昔游》二詩可證。顏延之詩：塗出梁宋郊。趙注：梁謂汴州，宋謂宋州。《杜臆》：東都在今河南府，梁宋在今開封府。<br/>　《山海經》：姑瑤之山，帝女死焉，化為瑤草，仙家用以合丹藥服餌。江淹《登廬山》詩：瑤草正翕赩。李善注云：玉芝也。</small><br/>
　　<small about="#mwt177" typeof="mw:Transclusion">顧宸曰：公與白相從賦詩，始於天寶三四載間，前此未聞相善也。白生於武后聖曆二年，公生於睿宗<a rel="mw:WikiLink" href="https://zh.wikisource.org/wiki/Category:712年_(提及)" title="Category:712年 (提及)"><span id="id-712nian-n590" title="712年">先天元年</span></a>，白長公十三歲。公於<a rel="mw:WikiLink" href="https://zh.wikisource.org/wiki/Category:731年_(提及)" title="Category:731年 (提及)"><span id="id-731nian-n591" title="731年">開元十九年</span></a>遊剡溪，而白與吴筠同隱剡溪，則在<a rel="mw:WikiLink" href="https://zh.wikisource.org/wiki/Category:910年_(提及)" title="Category:910年 (提及)"><span id="id-910nian-n592" title="910年">天寶三年</span></a>，相去十三載，斷未相值也。後公下第，遊齊趙在<a rel="mw:WikiLink" href="https://zh.wikisource.org/wiki/Category:735年_(提及)" title="Category:735年 (提及)"><span id="id-735nian-n593" title="735年">開元二十三年</span></a>，考白譜，時又不在齊趙。及白因賀知章薦，召入金鑾，則在<a rel="mw:WikiLink" href="https://zh.wikisource.org/wiki/Category:744年_(提及)" title="Category:744年 (提及)"><span title="744年">天寶三載</span></a>正月，時公在東都葬范陽太君，未嘗晤白於長安也。是載八月，白被放，客遊梁宋，始見公於東都，遂相從如兄弟耳。觀公後《寄白二十韻》有云：『乞歸優詔許，遇我宿心親。』是知乞歸後始遇也，黄蔡諸注俱謬。</small><br/>
　　<span id="zhong-n594" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#zhong-n594" class="mw-selflink-fragment">重<small about="#mwt179" typeof="mw:Transclusion">平聲</small>題鄭氏東亭</a></span><small about="#mwt180" typeof="mw:Transclusion">原注在新安界<br/>　鶴注：《唐書》：新安縣，屬河南府，當是<a rel="mw:WikiLink" href="https://zh.wikisource.org/wiki/Category:744年_(提及)" title="Category:744年 (提及)"><span title="744年">天寶三載</span></a>在東都作。　朱注：鄭氏無考。鮑欽止云：即駙馬鄭潛曜。</small><br/>
　　華亭入翠微，秋日亂清暉<small about="#mwt182" typeof="mw:Transclusion">一作輝</small>。崩石欹山樹，清<small about="#mwt183" typeof="mw:Transclusion">一作晴</small>漣曵水衣。紫鱗衝岸躍，蒼隼護巢歸。向晚尋征路，殘雲傍<small about="#mwt184" typeof="mw:Transclusion">去聲</small>馬飛。<br/><small about="#mwt185" typeof="mw:Transclusion">上六亭前佳景，末言遊罷晚歸也。　亭華山翠映於秋日，故見清暉搖亂。亭枕山，故有崩石。亭瞰水，故有清漣。紫鱗承水，蒼隼承樹。　顧宸云：此詩得力，全在詩腰數實字，著一欹字，如見巉巖參錯。著一曳字，宛然藻荇交横。曰衝岸，則跳突排湧，惟恐墮岸。曰護巢，則疾飛急赴，唯恐失巢。并魚鳥精神，俱為寫出，此詩家鍊字法也。<br/>　華亭，見《陸機傳》，乃郊外别墅，此借用其字。　《爾雅》：山未及上，曰翠微。疏云：山未及頂上，在旁坡陀之處，名翠微。左思《蜀都賦》：鬱葐蒕以翠微。注云：翠微，山氣之輕縹也。楊慎曰：凡山遠望則翠，近之則翠漸微。孟郊詩：『山明翠微淺』，又詩『山近漸無青』，可以發詩人及《爾雅》之詮矣。<br/>　《詩》：秋日烈烈。　謝靈運詩：山水含清暉。<br/>江淹《兔園賦》：崩石梧岸，崱屴藏陰。　曹植詩：山樹鬱蒼蒼。<br/>　《詩》：河水清且漣猗。注：水成紋曰漣。　張協詩：堂上水衣生。注：水苔也。<br/>　《蜀都賦》：鮮以紫鱗。　陶弘景書：夕日欲頹，沈鱗競躍。<br/>　《説苑》：蒼隼擊於臺上。《説文》：隼，鷙鳥。陸佃云：鷂屬。<br/>　陳子昂詩：征路入雲烟。<br/>　隋煬帝詩：殘雲尚作雷。</small><br/>
　　<span id="pei_li_bei_hai_yan_li_xia_ting-n596" about="#mwt187" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#pei_li_bei_hai_yan_li_xia_ting-n596" class="mw-selflink-fragment">陪李北海宴歷下亭</a></span><br/><small about="#mwt188" typeof="mw:Transclusion">鶴注：歷下在齊州，以有歷山故得名，歷山即舜耕之山也。李北海即李邕。按新舊史：邕，廣陵人，<a rel="mw:WikiLink" href="https://zh.wikisource.org/wiki/Category:735年_(提及)" title="Category:735年 (提及)"><span title="735年">開元二十三年</span></a>為括州刺史，後歷淄滑二州刺史。天寶初為汲郡北海二太守。五載奸贓事發，又嘗與劉勣馬，勣下獄，吉温吏引邕。李林甫素忌邕，因傅以罪，詔祁順之、羅希奭，就郡杖殺之，乃六年正月辛已。此詩當是<a rel="mw:WikiLink" href="https://zh.wikisource.org/wiki/Category:911年_(提及)" title="Category:911年 (提及)"><span id="id-911nian-n597" title="911年">天寶四年</span></a>作。梁權道編在天寶十一年者，非是，時邕死已六年矣。　朱注：《舊唐書·地理志》：青州屬河南道，<a rel="mw:WikiLink" href="https://zh.wikisource.org/wiki/Category:621年_(提及)" title="Category:621年 (提及)"><span title="621年">武德四年</span></a>置青州總管府，<a rel="mw:WikiLink" href="https://zh.wikisource.org/wiki/Category:需要指定公元的紀年" title="Category:需要指定公元的紀年"><span title="請指定為“742年”或“908年”">天寶元年</span></a>改為北海郡，<a rel="mw:WikiLink" href="https://zh.wikisource.org/wiki/Category:需要指定公元的紀年" title="Category:需要指定公元的紀年"><span title="請指定為“1302年”或“758年”">乾元元年</span></a>復為青州。　于欽《齊乘》：歷下亭，在府城驛邸内，歷山臺上，靣山背湖，實為勝絶。</small><br/>
　　東藩駐皂蓋，北渚凌清河<small about="#mwt190" typeof="mw:Transclusion">一作青荷，一作清菏</small>。海右<small about="#mwt191" typeof="mw:Transclusion">一作内</small>此亭古，濟<small about="#mwt192" typeof="mw:Transclusion">上聲</small>南名士多。<br/><small about="#mwt193" typeof="mw:Transclusion">原注：時邑人塞處士輩在坐。　首敘李公至亭。　皂蓋，切太守。北渚，切北海。清河，切歷下。海右句，見亭為勝跡。濟南句，見宴有嘉賓。<br/>趙曰：青州在京師之東，故稱東藩。《上林賦》：齊列為東藩。曹冏《六代論》：『今之州牧郡守，古之方伯諸侯。』李屬太守，故得稱藩。　《後漢書》：太守秩二千石，中二千石、二千石，皆皂蓋，朱兩轓。<br/>　陸機詩：永歎遵北渚。　凌，歷也。杜氏《通典》：東平、濟南、淄川、北海界中，有水流入海，謂之清河。實荷澤、汶水合流，亦曰濟河。<br/>　江淹《恨賦》：巡海右以送日。趙曰：海在東，州在西，故云海右。<br/>　《舊唐書》：齊州屬河南道。<a rel="mw:WikiLink" href="https://zh.wikisource.org/wiki/Category:需要指定公元的紀年" title="Category:需要指定公元的紀年"><span title="請指定為“1107年”或“633年”">貞觀七年</span></a>置齊州都督府，天寶七年改為臨淄郡，五載改濟南郡。　《前漢·儒林傳》：濟南伏生傳尚書，其時張生、歐陽生、林尊皆傳其學，皆濟南人也，此亦名士多之一証。　李尋《災異對》：博延名士</small><br/>雲山已發興<small about="#mwt195" typeof="mw:Transclusion">去聲</small>，玉珮仍當歌。修竹不受暑，交流空湧波。<br/><small about="#mwt196" typeof="mw:Transclusion">次記宴亭景事。此段句腰各用虛字抑揚。　張綖注：修竹既不受暑，則交流空自湧波。此十字句法。<br/>　曹毗文：招儀鳳於雲山。　鮑照詩：臨歌不知調，發興誰與歡。<br/>　王容歌：寶髻耀明璫，香羅鳴玉珮。玉珮，指侑酒者。　當歌，當筵而歌也。楊慎曰：此是對當之當，非合當之當。與魏武樂府『對酒當歌』不同。<br/>　阮籍詩：修竹隱山陰。江淹《竹賦》：亦中暑而增肅。<br/>　《東征賦》：望河濟之交流。《三齊記》：歷水出歷祠下，衆源競發，與濼水同入鵲山湖，所謂交流也。　魏文帝《浮淮賦》：驚風泛，湧波駭。</small><br/>蘊真愜所遇，落日將如何。貴賤俱物役，從公難重<small about="#mwt198" typeof="mw:Transclusion">義，從平聲，讀依，去聲</small>過。<br/><small about="#mwt199" typeof="mw:Transclusion">末則陪宴而惜别也。　蘊真，亭含真趣。物役，各役於事。落日，此席將散。重過，後會無期。　此章三段，各四句。<br/>　謝靈運詩：表靈物莫賞，蘊真誰為傳。江淹詩：悠悠蘊真趣。<br/>　師氏曰：貴指李，賤自謂。《杜臆》：貴賤俱物役，可作醒世名言。《易》：貴賤位矣。　任昉《竟陵王行狀》：牽以物役。<br/>《詩》：從公于邁。</small><br/>
　　<span id="tong_li_tai_shou_deng-n600" about="#mwt202" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#tong_li_tai_shou_deng-n600" class="mw-selflink-fragment">同李太守<small about="#mwt200" typeof="mw:Transclusion">去聲</small>登歷下古城員外新亭</a></span><small about="#mwt201" typeof="mw:Transclusion">原注：時李之芳自尚書郎出齊州，製此亭。<br/>　鶴注：以歷下亭考之，當是<a rel="mw:WikiLink" href="https://zh.wikisource.org/wiki/Category:745年_(提及)" title="Category:745年 (提及)"><span id="id-745nian-n599" title="745年">天寶四載</span></a>作。　新舊史：李之芳，開元末為駕部員外郎。<a rel="mw:WikiLink" href="https://zh.wikisource.org/wiki/Category:754年_(提及)" title="Category:754年 (提及)"><span title="754年">天寶十三載</span></a>，禄山奏為范陽司馬。及禄山起逆，自拔歸西京。未嘗為齊州司馬。錢箋：李為齊州司馬，或是史闕也。又云：《水經注》：歷縣故城西南，城南對山，其水北為大明湖，西即大明寺，寺北兩面側湖，此水便成淨池，池上有客亭。《齊乘》：池上有亭即渚池。今名五龍潭。客亭當為歷下古亭，故曰『海右此亭古』。《水經注》又云：『湖水北流，逕歷城東，又北引水為流杯池，州僚賓燕，公私多在其上。』疑此即員外新亭之地。曰新亭，所以别於古亭也。　同，和詩也。</small><br/>
　　新亭結構罷，隱見<small about="#mwt203" typeof="mw:Transclusion">形旬切</small>清湖陰<small about="#mwt204" typeof="mw:Transclusion">原注：亭對鵲山湖</small>。跡籍<small about="#mwt205" typeof="mw:Transclusion">《韻會》：古籍字，與藉通</small>臺觀<small about="#mwt206" typeof="mw:Transclusion">去聲</small>舊，氣冥<small about="#mwt207" typeof="mw:Transclusion">一作溟</small>海嶽深。圓荷想自昔，遺堞感至今。<br/><small about="#mwt208" typeof="mw:Transclusion">此記新亭景物。　亭南有湖，故水光隱映。　朱注：亭之基迹，憑藉臺觀之舊。亭之氣象，冥接海嶽之遙。此正和邕詩『形制開古跡』及『泰山』『巨壑』二句意。舊注：籍字作圖籍解，冥字作溟濛解，義遂難通。　荷種湖中，本當言今。堞在古城，本當言昔。今昔互換，尤見曲折。<br/>　《晉·謝安傳》：將發新亭。　何晏《景福殿賦》：其結搆則修梁彩制。<br/>趙曰：或隱或見，言昏明異候。謝惠連詩：行雲星隱見。師氏曰：清湖，鵲湖，《地理志》：歷下亭，居鵲湖之北。《一統志》：鵲山湖在濟南府城北二十里。　謝惠連詩：分袂澄湖陰。注：水南曰陰。<br/>　《列子》：岱輿山上，臺觀皆金玉。<br/>　鮑照詩：平灑周海嶽。<br/>　祖孫登詩：圓荷承日暉。<br/>　錢箋：古齊歷下城，對歷山之下，韓信渡河破齊歷下之師，即此地。城東有故譚國城，故云「遺堞感至今」。沈佺期詩：故基乃嶽立，遺堞尚雲屯。朱注：堞，雉堞也。</small><br/>芳宴此時具<small about="#mwt210" typeof="mw:Transclusion">一作俱</small>，哀絲<small about="#mwt211" typeof="mw:Transclusion">一作紘</small>千古心。主稱壽尊客，筵秩宴北<small about="#mwt212" typeof="mw:Transclusion">一作密</small>林<small about="#mwt213" typeof="mw:Transclusion">一作鄰，非</small>。不阻蓬蓽興<small about="#mwt214" typeof="mw:Transclusion">去聲</small>，得兼<small about="#mwt215" typeof="mw:Transclusion">一作兼得</small>梁甫吟。<br/><small about="#mwt216" typeof="mw:Transclusion">此敘登亭情事。絲音哀切，能寫千古琴心。見宴，逢絶調也。上宴，指設宴。下宴，指宴飲。主，指員外。客，指太守。蓬蓽興，公自謂。《梁甫吟》：在歷下也。<br/>　謝朓詩：嘉樂具兮，芳宴在斯。<br/>　《禮記》：絲聲哀，哀以立廉，廉以立志。<br/>　稱，舉觴也。　曹植詩：主稱千金壽。　《曲禮》：尊客之前。<br/>　《詩》：賓之初筵，左右秩秩。又：鬱彼北林。<br/>　《記》：蓽門圭窬，蓬戶甕牖。注：蓬戶，編蓬為戶。蓽門，以荆竹織門也。沈約《郊居賦》：歸閒蓬蓽。<br/>　《史記注》：梁甫，太山下小山。諸葛武侯《梁甫吟》：步出齊東門，遙望蕩陰里。里中有三墳，纍纍正相似。問是誰家墓，田疆古冶子。力能排南山，文能絶地紀。一朝被讒言，二桃殺三士。誰能為此謀，相國齊晏子。《西谿叢語》：諸葛亮梁甫吟，不知何義。張衡《四愁詩》：『欲往從之梁甫艱』。注：言人君有德則封太山，太山喻人君，梁甫喻小人也。諸葛好為《梁甫吟》，恐取此意。</small><br/>
　　<small about="#mwt218" typeof="mw:Transclusion">此與上章皆用六韻，依初唐排律，詞尚簡要耳。但此篇多平仄不諧，蓋古詩之對耦者，倣六朝體也。</small><br/>登歷下古城員外孫新亭<small about="#mwt219" typeof="mw:Transclusion">附李邕詩<br/>　孫，謂從孫行也。一本無孫字。</small><br/>
　　吾宗固神秀，體物寫謀長。形制開古迹，曾<small about="#mwt220" typeof="mw:Transclusion">同層</small>冰延樂<small about="#mwt221" typeof="mw:Transclusion">音洛</small>方。太山雄地理<small about="#mwt222" typeof="mw:Transclusion">一作里</small>，巨壑眇雲莊。<br/><small about="#mwt224" typeof="mw:Transclusion">此咏員外新亭。　首聯，言結搆巧思，切員外。次聯，言落成宴會，切新亭。三聯，言亭臨山水，切歷下。<br/>《左傳》：晉，吾宗也。謝朓詩：華宗誕吾秀。　《陳書》：『虎丘者，吴之神秀。』此借用其字。<br/>　孫綽《樽銘》：大匠體物，妙思入神。　潘岳《西征賦》：摹寫舊豐。　《書》：汝不謀長。<br/>　《漢書·酈食其傳》：示諸侯形制之勢。　張九齡詩：想像終古迹。開古迹，謂開拓舊基。<br/>　《楚辭》：層懷峨峨。　曹植詩：衆賓延樂方。傅毅《舞賦》：『亢音高歌，為樂之方。』此言夏時置懷，乃引樂之方也。<br/>　《易大傳》：俯以察於地理。鮑照詩：負海横地理。《吴越春秋》：土地里數。<br/>　江總《鐘銘》：『舟移巨壑』，巨壑即鵲湖。　顏延之詩：都莊雲動。馬懷素詩：『仙塔儼雲莊』。此謂遠望莊舍，渺在雲間也。<br/></small>高興<small about="#mwt225" typeof="mw:Transclusion">去聲</small>泊<small about="#mwt226" typeof="mw:Transclusion">陳作汨</small>煩促，永懷清典常。含弘知四大，出入見三光。負郭喜稉<small about="#mwt227" typeof="mw:Transclusion">與秔同</small>稻，安時歌吉祥。<br/><small about="#mwt228" typeof="mw:Transclusion">此登亭而美員外也。　泊煩促，言塵思頓蠲。清典常，言清靜可法。含弘以下，舉亭前景象，以形容德化。四大三光，見其上下同流，郭外農祥，稱其萬物得所。　此章兩段，各六句。<br/>　殷仲文詩：能使高興盡。　張華詩：煩促每有餘。<br/>顏延之詩：永懷交在昔。　《書》：『其爾典常作之師』，典常，指常法言。<br/>　《易》：含弘光大。　老子曰：域中有四大，道大、天大、地大、王亦大。<br/>　枚乘奏書：上不絶三光之明。班固《典引》：經緯乾坤，出入三光。《史記索隱》：三光，日、月、五星。<br/>《國策》：蘇秦曰：『使我有洛陽負郭田二頃』。左思詩：陳平無産業，歸來翳負郭。亭在古城之下，故云負郭。　《史記·淳于髡傳》：祭以稉稻。《蜀都賦》：稉稻漠漠。<br/>《莊子》：安時而處順。　又：吉祥止止。</small><br/>
　　<small about="#mwt230" typeof="mw:Transclusion">北海此詩，拙朴平淺，未見所長，昔人有議之者。少陵特推《六公篇》，必有大過人處，惜其詩今不可見耳。</small><br/>
　　<span id="ye_ting_bi_hu_shui_xie_ma_gao_lin_jian_tuo_hou-n601" about="#mwt233" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#ye_ting_bi_hu_shui_xie_ma_gao_lin_jian_tuo_hou-n601" class="mw-selflink-fragment">暫如臨邑至㟙<small about="#mwt231" typeof="mw:Transclusion">音宅</small>山湖亭奉懷李員外率爾成興</a></span><small about="#mwt232" typeof="mw:Transclusion">去聲<br/>　盧元昌注：暫如臨邑者，公弟簿領此邑，前以河泛書至，故暫如臨邑。先至湖亭，别李員外之芳，李適往青州，因而奉懷。　鶴注：此當是<a rel="mw:WikiLink" href="https://zh.wikisource.org/wiki/Category:745年_(提及)" title="Category:745年 (提及)"><span title="745年">天寶四載</span></a>作，在邕五載事發之前。是年公西歸咸陽。臨邑，唐屬齊州，公《和李太守登歷下新亭》詩自注：『亭對鵲湖』，今題云㟙山湖，即鵲湖也。　按今地志：齊州治歷城縣，歷城東門外，有歷水入鵲山湖。宋曾鞏有《鵲山亭》詩：『濼水飛綃來野岸，鵲山浮黛入晴天』，此亦可証矣。</small><br/>
　　野亭逼湖水，歇馬高林間。鼉吼<small about="#mwt234" typeof="mw:Transclusion">呼候切</small>風奔浪，魚跳<small about="#mwt235" typeof="mw:Transclusion">平聲</small>日映山。暫遊阻詞伯，却望懷青關。靄靄生雲霧，惟應<small about="#mwt236" typeof="mw:Transclusion">平聲</small>促駕還。<br/><small about="#mwt237" typeof="mw:Transclusion">上四湖亭之景。下四懷李員外。　鼉吼乘風，故激波生浪。魚跳水動，故日光映山。此登亭而見湖中之勝也。詞伯，指李員外。李在青關，故阻而懷思。關近臨邑，故望其早還。<br/>　《後漢書》：郭伋止野亭。庾信詩：野亭高被馬。　曹植詩：湖水何洶洶。<br/>　庾信詩：樹陰逢歇馬。陶潛詩：微風洗高林。<br/>　《草木疏》云：鼉形似蜥蜴，四足，長丈餘，首尾皆有鱗甲。《續博物志》：鼉，一名土龍，其聲如鼓。<br/>《杜臆》：風奔浪，奔字奇妙。魚跳句，偶然觸目。所云率爾成興也。<br/>　《論衡》：文詞之伯。<br/>　遠注：却望，退望也。張正見詩：揚鞭還却望。　朱注：青關，或云即徐州穆陵關，未知是否。<br/>　吴均詩：靄靄隱青林。　《楚辭》：雲霧會兮日冥晦。<br/>　《前漢·朱博傳》：告外趣駕。注：趣，讀曰促。</small><br/>
　　<span id="zeng_li_bai-n601-2" about="#mwt238" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#zeng_li_bai-n601-2" class="mw-selflink-fragment">贈李白</a></span><br/><small about="#mwt239" typeof="mw:Transclusion">鶴注：公與白相别，當在<a rel="mw:WikiLink" href="https://zh.wikisource.org/wiki/Category:745年_(提及)" title="Category:745年 (提及)"><span title="745年">天寶四載</span></a>之秋，故云『秋來相顧尚飄蓬』。李集有魯郡石門别公詩，亦當在秋時。</small><br/>
　　秋來相顧尚飄蓬，未就丹砂愧葛洪。痛飲狂歌空度日，飛揚跋扈<small about="#mwt240" typeof="mw:Transclusion">侯古切</small>為<small about="#mwt241" typeof="mw:Transclusion">去聲</small>誰雄。<br/><small about="#mwt242" typeof="mw:Transclusion">此詩自歎失意浪遊，而惜白之興豪不遇也。下二，贈語含諷，見朋友相規之義焉。<br/>　庾信詩：秋來南向飛。　又：離别兩相顧。　曹植詩：轉蓬離本根，飄飄隨長風。<br/>　《晉書》：葛洪見天下已亂，欲避地南土，乃參廣州刺史嵇含軍事。含遇害，遂停南土多年。後以年老，聞交趾出丹砂，求為勾漏令。帝以洪資高不許，洪曰：『非欲為榮，以有丹砂。』帝從之。<br/>　後詩『李白斗酒詩百篇』，即痛飲狂歌也。　《世説》：王孝伯曰：但常得無事，痛飲讀《離騷》，可稱名士。　徐幹《中論》：或被髮而狂歌。　吴均詩：離離堪度日。<br/>　朱注：《唐史》謂白：好縱横術，喜擊劍，為任俠。錢箋：魏顥稱其眸子炯然，哆如餓虎，少任俠，手刃數人。故以飛揚跋扈目之，猶云『平生飛動意』也。　《北史·侯景傳》：『專制河内，常有飛揚跋扈之意。』飛揚，浮動之貌。跋扈，强梁之意。朱注：《西京賦》：睢盱跋扈。《梁冀傳》：此跋扈將軍也。考《説文》：扈，尾也。跋扈，猶大魚之跳跋其尾也。《選注》及《後漢書注》俱未明。　陳子昂詩：可憐驄馬使，白首為誰雄。</small><br/>
　　<small about="#mwt243" typeof="mw:Transclusion">此章乃截律詩首尾，蓋上下皆用散體也。下截似對而非對，『痛飲』對『狂歌』，『飛揚』對『跋扈』，此句中自對法也。『空度日』對『為誰雄』，此兩句又互相對也。語平意側，方見流動之致。</small><br/>
　　<small about="#mwt244" typeof="mw:Transclusion">范梈曰：絶句者，截句也。或前對，或後對，或前後皆對，或前後皆不對，總是截律之四句。是雖正變不齊，而首尾布置，亦由四句為起承轉合，未嘗不同條而共貫也。<br/>　敖英曰：少陵絶句，古意黯然，風格矯然。其用事奇崛樸健，亦與盛唐諸家不同。<br/>　楊載曰：絶句之法，要婉曲回環，刪蕪就簡，句絶而意不絶。多以第三句為主，四句發之，有實接，有虛接，承接之間，開與合相關，反與正相依，順與逆相應，一呼一吸，宫商自諧。大抵起承二句固難，不過平直敘起為佳，從容承之為是。至如宛轉變化，工夫全在第三句，若於此轉變得好，則第四句如使順流舟矣。<br/>　王世貞曰：七言絶句，盛唐主氣，氣完而意不甚工。中晚主意，意工而氣不甚完。然各有至者，未可以時代優劣也。<br/>　胡應麟曰：四言變而《離騷》，《離騷》變而五言，五言變而七言，七言變而律詩，律詩變而絶句，詩之體以代變也。三百篇降而《騷》，《騷》降而漢，漢降而魏，魏降而六朝，六朝降而三唐，詩之格以代降也。風雅之規，典則居要。《離騷》之致，深永為宗。古詩之妙，專求意象。歌行之暢，必由才氣。近體之攻，務先法律。絶句之構，獨主風神。此結撰之殊塗也。兼裒總挈，集厥大成，詣絶窮微，超乎彼岸，軌筏具存，在人而已。　又曰：五七言絶句，蓋五言短古，七言短歌之變也。五言短古，雜見漢魏詩中，不可勝數，唐人絶體，實所從來。七言短歌，始於垓下，梁陳以降，作者坌然。第四句之中，二韻互叶，轉換既迫，音調未舒。至唐諸子，一變而律吕鏗鏘，句格穏順，語半於近體，而意味深長過之。節促於歌行，而咏嘆悠永倍之，遂為百代不易之體。　又曰：絶句之義，迄無定説。謂截近體首尾或中二聯者，恐不足憑。五言絶，起兩京，其時未有五言律。七言絶，起四傑，其時未有七言律也。但六朝短古，概目歌行，至唐方曰絶句。又五言律在七言絶前，故先律後絶耳。　又曰：杜陵、太白，七言律絶，獨步詞場。然少陵律多險拗，太白絶間率露，大家故宜有此。若神韻干雲，絶無烟火，深衷隱厚，妙協簫韶，李頎、王昌齡，故是千秋絶調。　又曰：古人作詩，各成已調，未嘗互相師襲。以太白之才就聲律，即不能為杜，何至遽減嘉州。以少陵之才攻絶句，即不能為李，詎謂不若摩詰。彼自有不可磨滅者，無事更屑屑也。　又曰：五言絶尚真切，質多勝文。七言絶尚高華，文多勝質。五言絶昉於兩漢，七言絶起自六朝，源流迥别，體製自殊。至意當含蓄，語務舂容，則二者一律也。　又曰：自少陵絶句對結，詩家率以半律譏之。然絶句自有此體，特杜非當行耳。如岑參《凱歌》『丈夫鵲印搖邊月，大將龍旗掣海雲』，『洗兵魚海雲迎陣，秣馬龍堆月照營』等句，皆雄渾高華，後世咸所取法。即半律何傷，若杜審言『紅粉樓中應計日，燕支山下莫經年』，『獨憐京國人南竄，不似湘江水北流』，則詞竭意盡，雖對猶不對也。　又曰：少陵不甚攻絶句，遍閱其集得二首。『東逾遼水北滹沱，星象風雲喜色和。紫氣關臨天地闊，黄金臺貯俊賢多。』『中巴之東巴東山，江水開闢流其間。白帝高為三峽鎮，夔州險過百重關。』頗與太白《明皇幸蜀歌》相類。　又曰：杜之律，李之絶，皆天授神詣。然杜以律為絶，如『窗含西嶺千秋雪，門泊東吴萬里船』等句，本七律壯語，而以為絶句，則斷錦裂繒類也。李以絶為律，如『十月吴山曉，梅花落敬亭』等句，本五言絶境，而以為律詩，則駢拇枝指類也。　又曰：杜《少年行》：『馬上誰家白靣郎，臨階下馬坐人床。不通姓氏粗豪甚，指點銀瓶索酒嘗。』殊有古意，然自是少陵絶句，與樂府無干。惟『錦城絲管』一首，則近於太白。　又曰：盛唐長五言絶，不長七言絶者,孟浩然也。長七言絶，不長五言絶者，高達夫也。五七言各極其工者太白，五七言俱無所解者少陵也。</small><br/>
　　<span id="yu_li_shi_er_bai_tong_xun_fan_shi_yin_ju-n602" about="#mwt245" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#yu_li_shi_er_bai_tong_xun_fan_shi_yin_ju-n602" class="mw-selflink-fragment">與李十二白同尋范十隱居</a></span><br/><small about="#mwt246" typeof="mw:Transclusion">顧注：<a rel="mw:WikiLink" href="https://zh.wikisource.org/wiki/Category:744年_(提及)" title="Category:744年 (提及)"><span title="744年">天寶三載</span></a>三月，白自翰林放歸。四載，白在齊州，公與同遊歷下，所云『余亦東蒙客，憐君如弟兄』是也。</small><br/>
　　李侯有佳句，往往似陰鏗。余亦東蒙客，憐君如弟兄。醉眠秋共被，攜手日<small about="#mwt247" typeof="mw:Transclusion">一作月</small>同行。<br/><small about="#mwt248" typeof="mw:Transclusion">首敘待白交情。　共被同行，所謂如弟兄也。<br/>　《宋書》：謝靈運云：『每對惠連，輒得佳句。』<br/>　《漢書·吴王傳》：往往而有。　《南史》：武威陰鏗，字子堅，五歲能誦賦日千言。及長，博涉史傳，尤善五言詩，為當時所重。<br/>　《論語疏》：顓臾主祭蒙山。山在東，故曰東蒙。鶴注：《唐志》：蒙山在沂州新泰縣。沂與兖州為鄰，公在兖，故云東蒙客。<br/>　《韓詩外傳》：使兩國相親如弟兄。<br/>　《世説》：朱百年就孔思遠宿，飲酒醉眠。　漢姜肱兄弟，同被而寢。晉祖逖、劉琨情好綢繆，共被同寢。<br/>　《詩》：攜手同行。</small><br/>更想幽期處，還尋北郭生。入門高興<small about="#mwt249" typeof="mw:Transclusion">去聲</small>發，侍立小童清。落景<small about="#mwt250" typeof="mw:Transclusion">影同</small>聞寒杵，屯<small about="#mwt251" typeof="mw:Transclusion">音諄</small>雲對古城。<br/><small about="#mwt252" typeof="mw:Transclusion">次叙同尋隱居。　更想、還尋，敘途中也。入門侍立，造范居也。落景屯雲，則留連至晚矣。<br/>　丁督護詩：幽期濟河梁。謝靈運詩：平生協幽期。<br/>　《高士傳》：楚聘北郭先生，婦曰：『結駟連騎，所安不過容膝。』遂辭聘。《後漢書》：汝南廖扶，絶志世外，不應辟召，時號北郭先生。錢箋：太白集《尋魯城北范居士失道落蒼耳中》詩云：『忽憶范野人，閒園養幽姿。酸棗垂北郭，寒瓜蔓東籬。』此云『來尋北郭生』，即其人也。鶴注：范居任城北郭，非兖州北郭。<br/>　《曲禮》：客入門而左。　殷仲文詩：能使高興盡。<br/>　《家語》：升堂侍立。　《莊子》：黄帝遇牧馬童子，問塗焉。黄帝曰：『異哉小童』。《杜臆》：見小童之清俊，便知主人不俗。<br/>　梁元帝《纂要》：晚照謂之落景。盧思道詩：落景照長亭。<br/>　《列子》：望之若屯雲焉。　袁孝若《諸葛孔明論》：古城荒毁，難可修復。</small><br/>向來吟《橘頌》，誰與<small about="#mwt253" typeof="mw:Transclusion">誰劉作惟，與一作欲</small>討蓴羹。不願論<small about="#mwt254" typeof="mw:Transclusion">平聲</small>簪笏，悠悠滄海情。<br/><small about="#mwt255" typeof="mw:Transclusion">末對隱居而思物外之遊也。橘蓴，秋時物品。滄海近齊，有神仙在焉。此章前二段各六句，後段四句收。<br/>　《杜臆》：《橘頌》以受命不遷，行比伯夷。頌云：后皇嘉樹，橘徠服兮。受命不遷，生南國兮。<br/>　《晉書》：張翰在洛，見秋風起，思吴中菰菜蓴羹鱸魚鱠，曰：『人生貴適志，何能羇宦數千里，以要名爵乎。』遂命駕而歸。<br/>　江總詩：簪笏奉周行。邵注：冠簪手笏，貴者之服。<br/>　李陵詩：悠悠清川水。　吾丘夀王論：東越滄海。</small><br/>
　　<span id="zheng_fu_ma_zhai_yan_dong_zhong-n603" about="#mwt256" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#zheng_fu_ma_zhai_yan_dong_zhong-n603" class="mw-selflink-fragment">鄭駙馬宅宴洞中</a></span><br/><small about="#mwt257" typeof="mw:Transclusion">朱注：此詩乃天寶四五載歸長安後作。黄鶴以駙馬洞中與鄭氏東亭為一處，誤矣。　錢箋：《長安志》：連花洞在神禾原鄭駙馬之居，杜詩所謂『主家陰洞』者也。鶴注：《唐史》：臨晉公主，皇甫淑妃所生，下嫁鄭潛曜。公所撰《皇甫淑妃碑》：鄭潛曜尚臨晉公主，乃代國長公主之子，官曰光禄卿，爵曰駙馬都尉。又云：甫忝鄭莊之賓客，遊竇主之山林。<a rel="mw:WikiLink" href="https://zh.wikisource.org/wiki/Category:735年_(提及)" title="Category:735年 (提及)"><span title="735年">開元二十三年</span></a>葬於河南縣。公主戚然謂左右曰：『自我之西，歲陽再紀』，乃以詩文見託，則是碑作於<a rel="mw:WikiLink" href="https://zh.wikisource.org/wiki/Category:745年_(提及)" title="Category:745年 (提及)"><span title="745年">天寶四載</span></a>矣。</small><br/>
　　主家陰洞細烟霧，留客夏簟青<small about="#mwt259" typeof="mw:Transclusion">一作清</small>琅玕。春酒盃濃琥珀薄，冰漿椀碧瑪瑙寒。誤疑茅堂<small about="#mwt260" typeof="mw:Transclusion">一作屋</small>過江麓<small about="#mwt261" typeof="mw:Transclusion">一作底</small>，已入風磴<small about="#mwt262" typeof="mw:Transclusion">丁鄧切</small>霾雲端。自是秦樓壓鄭谷，時聞雜佩聲珊珊。<br/><small about="#mwt265" typeof="mw:Transclusion">首句切洞，次句切宴，三四承留客，五六承陰洞，俱屬夏時景事，七八駙馬公主並收。　細烟霧，狀洞口之幽陰。青琅玕，比竹簟之蒼翠。琥珀盃、瑪瑙椀，言主家器物之瑰麗。若三字連用，易近於俗，將盃椀倒拈在上，而以濃薄碧寒四字互映生姿，得化腐為新之法。江麓、雲端，其清凉迥出塵境，又見高樓下臨鄭谷，空中雜佩聲聞，恍如置身仙界矣。結語風韻嫣然。　朱瀚曰：末句暗用《毛詩》『雜佩以問之』，亦見公主有好賢之意。<br/>　《漢書·東方朔傳》：董偃出入主家。注：公主之家也。　《拾遺記》：洞穴陰源，下通地脉。　陶開虞曰：主家陰洞四字，若今人為之，近於諧謔矣。　鮑照詩：重拾烟霧迹。<br/>　戴暠詩：揮金留客坐。　江淹《别賦》：夏簟清兮晝不暮。　《書》：厥貢惟球琳琅玕。《本草》：蘇業注：琅玕有五色，青者入藥為勝。《靈異兼圖》載：琅玕青色，生海底，以網掛得之。初出水紅色，久而青黒，擊之有金石之聲，與珊瑚相類。趙曰：詩家多以琅玕比竹。<br/>　朱瀚曰：李德林詩：『壺盛仙客酒，缾貯帝臺漿。』頷聯本此。　《詩》：為此春酒。　蕭子範詩：握中清酒瑪瑙鐘，裾邊雜佩琥珀紅。陳藏器《本草》：琥珀出罽賓國。陶隱居曰：松脂入地千年，化為琥珀。<br/>　陸機樂府：渴飲堅冰漿。　魏文帝《瑪瑙賦序》曰：瑪瑙玉屬也，出自西域。文理交錯，有似馬腦，因以名之。楊衒之《洛陽伽藍記》：元琛酒器，有水晶鉢，瑪瑙琉璃椀，赤玉卮數十枚。<br/>　謝莊詩：訪德茅堂陰。　服䖍曰：麓，大林也。<br/>　鮑照詩：既類風門磴，復象天井壁。風磴，登陟之路，凌風而上也。　陸機詩：飛升躡雲端。<br/>　《列仙傳》：秦穆公以女弄玉妻蕭史，日於樓上吹簫作鳳鳴，鳳止其屋。一旦，夫妻皆隨鳳去。殷謀詩：秦樓出佳麗。　《揚子法言》：谷口鄭子真，耕於巖石之下，名震京師。　鄭樸，字子真，漢成帝時人。<br/>　宋玉《神女賦》：動霧縠以徐步兮，拂墀聲之珊珊。</small><br/>
　　<small about="#mwt266" typeof="mw:Transclusion">律詩中二聯，須用虚實相生，方見變化。此詩頷聯敘事濃麗，腹聯寫景蕭疏，前實後虚，乃安頓章法也。<br/>《毛詩》如《兔罝》、《魚麗》等篇，皆隔句用韻。韓昌黎作張徹墓銘，上下韻脚，仄平迭用，亦效此體。如此詩三五七句末，疊用薄、麓、谷三字。古韻屋陌相通，豈亦效隔句韻耶。但律詩從無此格，他本江麓作江底，中換一音，則薄谷便不礙矣。考公詩多用江渚，底宜作渚。<br/>　李天生曰：少陵七律百六十首，惟四首疊用仄字。如《江村》詩，連用局物二字。考他本『多病所須惟藥物』作『幸有故人分禄米』，於局字不疊矣。《江上值水》詩連用興釣二字，考黄鶴本，『老去詩篇渾漫興』作『老去詩篇渾漫與』，於釣字不疊矣。《秋興》詩連用月黒二字，考黄鶴本，『織女機絲虛夜月』，作『織女機絲虛月夜』，於黒字不疊矣。可見『晚節漸於詩律細』，凡上尾仄聲，原不相犯也。</small><br/>
　　<small about="#mwt267" typeof="mw:Transclusion">沈約標律詩八病，有平頭、上尾、蜂腰，鶴膝等名，不可不知。若大韻、小韻、正紐、旁紐，尚非所重。所謂平頭者，前句上二字與後句上二字同聲，如古詩『今日良宴會，歡樂難具陳』，今、歡同聲，日、樂同聲，是平頭也。又如『朝雲晦初景，丹池晚飛雪』，『飄披聚還散，吹揚凝其威』四句，上二字皆平聲，是平頭也。又如周王褒詩『髙箱照雲母，壯馬飾當顱。單衣火浣布，利劍水精珠。』四句疊用四物，而每物各用一虚一實字靣，亦平頭也。又如杜摯詩：『伊摯為媵臣，吕望身操竿。夷吾困商販，甯戚對牛歎。食其處監門，淮陰饑不餐。』疊引古人，皆在句首，是亦平頭也。所謂上尾者，上句尾字與下句尾字俱用平聲，雖韻異而聲則同，是犯上尾。如古詩『西北有髙樓，上與浮雲齊』，樓與齊皆平聲。又如『庭陬有若榴，緑葉含丹榮』，榴與榮亦平聲也。又一句尾字與三句尾字連用同聲，是亦上尾。如古詩『客從遠方來，遺我一書札。上言長相思，下言久離別。』來、思皆平聲。又如『新製齊紈素，皎潔如霜雪。裁為合歡扇，團圓似秋月。』素、扇皆去聲，亦犯上尾矣。其在七律，如杜詩『春酒杯濃琥珀薄』與『誤疑茅堂入江麓』，同係入聲。王維詩『新豐樹裏行人度』與『聞道甘泉能獻賦』，去聲同韻，皆犯上尾也。又如杜《秋興》詩『西望瑤池降王母，東來紫氣滿函關。雲移雉尾開宫扇，日繞龍鱗識聖顏。』王母、函關、宫扇、聖顏俱在句尾，未免疊足，亦犯上尾。若『林花著雨臙脂落，水荇牽風翠帶長。龍虎新軍深駐輦，芙蓉别殿漫焚香。』前聯拈落、長二字於句尾，後聯移深、漫二字於上靣，便不犯同矣。《蔡寬夫詩話》云：蜂腰鶴膝，蓋出於雙聲之變。若五字首尾皆濁音，中一字獨清，則兩頭大而中間小，即為蜂腰。若五字首尾皆清音，中一字獨濁，則兩頭細而中間粗，即為鶴膝矣。今按張衡詩『邂逅承際會』，是以濁夾清為蜂腰也。如傅玄詩『徽音冠青雲』，是以清夾濁，為鶴膝也。舊注以『客從遠方來』、『上言長相思』，為鶴膝，意不分明。所謂大韻者，如微、暉同韻。上句第一字不得與下句第五字相犯。阮籍詩『微風照羅袂，明月耀清暉』是也。所謂小韻者，如清、明同韻，上句第四字不得與下句第一字相犯。詩云『薄帷鑒明月，清風吹我襟』是也。所謂正紐者，如溪、起、憩三字為一紐。上句有溪字，下句再用憩字。庾闡詩『朝濟清溪岸，夕憩五龍泉』，是正紐也。所謂旁紐者，如長、梁同韻，長上聲為丈，上句首用丈字，下句首用梁字，是亦相犯。詩云『丈夫且安坐，梁塵將欲起』，此旁紐也。在七律，如杜詩『遠開山嶽散江湖』，山、散為正紐，如『丈人才力猶强健』，丈、强為旁紐矣。此外又有雙聲疊韻之法。《南史》：王元謨問謝莊曰：『何者為雙聲，何者為疊韻。』答曰：『互、護為雙聲，磝、碻為疊韻。』《學林新編》曰：雙聲者，同音而不同韻。疊韻者，同音而又同韻也。如李羣玉詩『方穿詰曲﨑嶇路，又聽鈎輈格磔聲』，詰曲、﨑嶇乃雙聲，鈎輈、格磔乃疊韻也。蔡寬夫曰：如杜詩『卑枝低結子，接葉暗巢鶯』，即疊韻也。僧皎然《詩評》曰：沈休文酷裁八病，碎用四聲，故風雅殆盡。後人天機不高，多為沈法所縛，懵然隨流溺而不返矣。</small><br/>
　　<span id="dong_ri_you_huai_li_bai-n605" about="#mwt268" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#dong_ri_you_huai_li_bai-n605" class="mw-selflink-fragment">冬日有懷李白</a></span><br/><small about="#mwt269" typeof="mw:Transclusion">顧宸注：此詩在<a rel="mw:WikiLink" href="https://zh.wikisource.org/wiki/Category:745年_(提及)" title="Category:745年 (提及)"><span title="745年">天寶四載</span></a>冬作，諸家謂白未官時，誤。　鰲按：曾鞏《李白集序》：李白至齊魯凡兩次，初去雲夢，之齊魯，居徂徠山竹溪而入吴，此在<a rel="mw:WikiLink" href="https://zh.wikisource.org/wiki/Category:910年_(提及)" title="Category:910年 (提及)"><span title="910年">天寶三年</span></a>前，明皇未召見時。後至洛陽，遊梁宋，復之齊魯，南游淮泗而再入吴，此在<a rel="mw:WikiLink" href="https://zh.wikisource.org/wiki/Category:910年_(提及)" title="Category:910年 (提及)"><span title="910年">天寶三年</span></a>後，翰林既放歸時。杜之懷李，當在四年之冬，此時李復有東吴之遊。後《春日懷李》詩云：『江東日暮雲』，當屬五年之春。其《送孔巢父詩》題云『遊江東兼呈李白』，亦即五年之春也。</small><br/>
　　寂寞書齋裏，終朝獨爾思。更尋嘉樹傳<small about="#mwt270" typeof="mw:Transclusion">去聲</small>，不忘<small about="#mwt271" typeof="mw:Transclusion">去聲</small>《角弓》詩。短<small about="#mwt272" typeof="mw:Transclusion">或作裋</small>褐風霜入，還丹日月遲。未因乘興<small about="#mwt273" typeof="mw:Transclusion">去聲</small>去，空有鹿門期。<br/><small about="#mwt274" typeof="mw:Transclusion">上四懷李，下四自叙。　朱注：公不忘太白，猶季武之不忘韓宣，故有嘉樹、《角弓》語。　短褐二句，自傷流落蹉跎。『空有鹿門期』即前詩『相期拾瑤草』意也。<br/>曹植詩：閒房何寂寞。　王勃詩：書齋望曉開。<br/>　《詩》：終朝采緑。　逸詩：豈不爾思。<br/>　庾信詩：更尋終不見。　《左傳》：晉韓宣子來聘，公享之，韓子賦《角弓》。既享，燕於季氏，有嘉樹焉，宣子譽之。武曰：『宿敢不封殖此樹，以無忘《角弓》』，遂賦《甘棠》。顧注：此將一事翻成兩句。<br/>　《杜臆》：短褐二句，言貧難錬藥。即前詩『苦乏大藥資，山林迹如掃』也。朱注：《戰國策》：鄰有短褐。一作裋褐。《史記》：士不得短褐。司馬貞曰：短亦作裋。裋，襦也。《貢禹傳》：裋褐不完。《王命論》：裋褐之褻。裋，皆音豎。魏文帝令：衣或短褐不完。唐人兩用之。若少陵『短褐風霜入，還丹日月遲』與『江湖漂短褐，霜雪滿飛蓬』，以屬對言，不當作裋。　陸倕詩：行止避風霜。<br/>《神仙傳》：藥之上者，有九轉還丹。　陶潛詩：日月不肯遲。<br/>　《世説》：戴安道居剡溪，王子猷雪夜命棹，未至遽反。曰乘興而來，興盡而返，何必見戴。　張遠注：《舊唐書》：李白天寶初客游會稽，與吴筠隱於剡下，故有乘興句。<br/>《後漢書》：龐德公攜妻子登鹿門山，采藥不返。</small><br/>
　　<small about="#mwt276" typeof="mw:Transclusion">李集有《堯祠贈杜補闕》詩：『我覺秋風逸，誰言秋氣悲。山將落日去，水與晴相宜。烟歸碧海少，雁度青天遲。相失各萬里，茫然空爾思。』段成式《酉陽雜俎》謂杜補闕即杜子美，公此詩用李詩遲字以和之，其説非也。公遇李時尚為布衣，其授拾遺在至德乾元間，且補闕拾遺，官銜不同，豈可强作傅會耶。<br/>洪邁《容齋隨筆》云：李太白、杜子美，在布衣時同游梁、宋，為詩酒會心之友。以杜集考之，其稱太白及懷贈之作，凡十四五篇。至於太白與子美詩，略不可見。蓋杜自諫省出為華州司功，迤邐入蜀，未嘗複至東州也。所謂飯顆山頭之嘲，亦好事者所撰耳。<br/>今考：太白集中，有寄少陵二章，一是《魯郡石門送杜》，一是《沙丘城下寄杜》，皆一時酬應之篇，無甚出色。亦可見兩公交情，李疏曠而杜剴切矣。至於天寶之後，間關秦蜀，杜年愈多而詩學愈精，惜太白未之見耳。若使再有贈答，其推服少陵，不知當如何傾倒耶。</small><br/>
　　<span id="chun_ri_yi_li_bai-n606" about="#mwt277" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#chun_ri_yi_li_bai-n606" class="mw-selflink-fragment">春日憶李白</a></span><br/><small about="#mwt278" typeof="mw:Transclusion">顧注：<a rel="mw:WikiLink" href="https://zh.wikisource.org/wiki/Category:746年_(提及)" title="Category:746年 (提及)"><span id="id-746nian-n607" title="746年">天寶五載</span></a>春，公歸長安，白被放浪遊，再入吴，詩必此時所作。</small><br/>
　　白也詩無敵<small about="#mwt280" typeof="mw:Transclusion">一作數</small>，飄然思<small about="#mwt281" typeof="mw:Transclusion">去聲。一作意</small>不羣。清新庾開府，俊逸<small about="#mwt282" typeof="mw:Transclusion">一作豪邁</small>鮑參軍。渭北春天樹，江東日暮雲。何時一樽酒，重<small about="#mwt283" typeof="mw:Transclusion">平聲</small>與細論<small about="#mwt284" typeof="mw:Transclusion">平聲。一作話斯</small>文。<br/><small about="#mwt285" typeof="mw:Transclusion">上四稱白詩才，下乃春日有懷。才兼庾、鮑，則思不羣而當世無敵矣。杯酒論文，望其竿頭更進也。　公居渭北，白在江東，春樹暮雲，即景寓情，不言懷而懷在其中。　王嗣奭《杜臆》曰：公懷太白，欲與論文也。公與白同行,同卧論文,舊矣。然於别後，另有悟入，因憶向所與言，猶粗而未精，思重與論之。此公之篤於交誼也。<br/>　《檀弓》：『是為白也母』，句法本此。　《史記·項羽紀》：所向無敵。<br/>　晉曹毗《黄帝讚》：飄然跨騰鱗。　《詩品》：曹思王超逸今古，卓爾不羣。<br/>黄生曰：六朝綺靡，庾鮑獨存氣骨。今按：庾新，主五言，鮑逸，主長句。　晉《文士傳》：張翰善屬文，造次立成，辭義清新。任昉《薦士表》：詞賦清新。　《周書》：庾信留長安，遷驃騎大將軍、開府儀同三司。<br/>　《世説》：邊文禮才辯俊逸，孔北海薦於曹公。沈約《任昉墓銘》：天才俊逸，文雅弘備。　《宋書》：臨海王子瑱在荆州，以鮑照文辭贍逸，為前軍參軍。<br/>江淹詩：渭北雨聲過。　陳子昂詩：郊園春樹平。<br/>　《語林》：王充著《論衡》：中土未有傳者，蔡中郎至江東得之。此指浙江之東，充蓋會稽上虞人也。朱注：江東，即會稽。太白《懷賀監》詩：『欲向江東去，定將誰舉杯。稽山無賀老，却棹酒船回。』蓋亦以會稽為江東。　江淹詩：日暮碧雲合。<br/>蘇武詩：我有一樽酒，欲以贈遠人。<br/>　庾信詩：論文報潘岳。</small><br/>
　　<small about="#mwt286" typeof="mw:Transclusion">朱鶴齡曰：公與太白之詩，皆學六朝，前詩以李侯佳句比之陰鏗，此又比之庾鮑，蓋舉生平所最慕者以相方也。王荆公謂少陵於太白，僅比以鮑庾、陰鏗則又下矣。或遂以『細論文』，譏其才疏也，此真瞽説。公詩云『頗學陰何苦用心』又云『庾信文章老更成』又云『流傳江鮑體，相顧免無兒』，公之推服諸家甚至，則其推服太白為何如哉。荆公所云必是俗子偽託耳。<br/>　《遯齋閒覽》云：王荆公編杜、歐、韓、李四家詩。或問公云：『子編四詩，以杜為第一，李為第四，豈白之才格詞致不逮子美耶。』公曰：太白歌詩，豪放飄逸，人固莫及，然其格止於此而已，不知變也。至於子美，則悲懽窮泰，發歛抑揚，疾徐縱横，無施不可。故其詩有平淡簡易者，有綺麗精確者，有嚴重威武若三軍之帥者，有奮迅馳驟若泛駕之馬者，有淡泊閒靜若山谷隱士者，有風流醖藉若貴介公子者。蓋公詩緒密而思深，觀者茍不能臻其閫奥，未易識其妙處，夫豈淺近者所能窺哉。此子美所以光掩前人，而後來無繼也。元稹謂兼人所獨專，斯言信矣。<br/>　楊萬里誠齋曰：太白之詩，列子之御風也。少陵之詩，靈均之乘桂舟，駕玉車也。無待者，神於詩者歟，有待而未嘗有待者，聖於詩者歟。<br/>　徐仲車曰：太白之詩，飢鷹瞥漢。少陵之詩，駿馬絶塵。<br/>　嚴滄浪曰：少陵之詩法如孫吴，太白之詩法如李廣。<br/>　孫器之曰：太白如淮安雞犬，遺響白雲，覈其歸存，恍無定處。獨少陵如周公制作，後世莫能擬議。<br/>　楊慎升菴曰：太白詩，仙翁劍客之語。少陵詩，雅士騷人之詞。比之於文，太白則《史記》，少陵則《漢書》也。<br/>王世貞曰：五言律，七言歌行，子美神矣，七言律，聖矣，五七言絶，太白神矣，七言歌行，聖矣，五言次之。太白之七言律，子美之七言絶，皆變體為之可耳。　又曰：十首以前，少陵較難入。百首以後，青蓮較易厭。揚之則髙華，抑之則沈實，有色有聲，有氣有骨，有味有態，濃淡淺深，奇正開闔，各極其則，吾不能不服膺少陵。<br/>　胡應麟曰：才超一代者，李也。體兼一代者，杜也。李如星懸日揭，照曜太虚。杜若地負海涵，包羅萬彙。李唯超出一代，故髙華莫並，色相難求。杜唯兼綜一代，故利鈍雜陳，巨細咸蓄。　又曰：李才高氣逸而調雄。杜體大思精而格渾。超出唐人而不離唐人者，李也，不盡唐調而兼得唐調者，杜也。</small><br/>
　　<span id="song_kong_chao_fu_xie_bing_gui_you_jiang_dong_jian_cheng_li_bai-n609" about="#mwt288" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#song_kong_chao_fu_xie_bing_gui_you_jiang_dong_jian_cheng_li_bai-n609" class="mw-selflink-fragment">送孔巢父謝病歸游江東兼呈李白</a></span><br/><small about="#mwt289" typeof="mw:Transclusion">朱注：此詩乃天寶中在京師作。　唐注：時蔡侯餞别巢父，公在筵上賦此。《唐書》：孔巢父，字弱翁，冀州人，早勤文史，少與韓準、李白、裴政、張叔明、陶沔隱居徂徠山，時號竹溪六逸。　朱注：江東乃浙江以東。《晉書》：謝安被召，歷年不至，遂栖遲東土。王羲之既去官，徧游東中諸郡，皆謂會稽也。又云：考史，巢父以辭永王璘辟署知名，廣德中始授右衛兵曹參軍。意巢父在天寶間嘗游長安，辭官歸隱，史不及載耳。舊注云：巢父察永王必敗，謝病而歸，公作此送之，大謬。</small><br/>
　　巢父<small about="#mwt291" typeof="mw:Transclusion">音甫</small>掉頭不肯住，東將入海隨烟霧。詩卷長留天地間，釣竿欲拂珊瑚樹。<br/><small about="#mwt292" typeof="mw:Transclusion">此叙巢父往江東。　孔之東游，志在遯世引年，故篇中多言神仙事。<br/>《莊子》：鴻濛拊髀雀躍掉頭曰：吾弗知。　陶潛詩：彭祖愛永年，欲留不得住。<br/>　《史記·秦始皇紀》：方士徐市等入海求神藥。　江淹詩：乘鸞向烟霧。<br/>　本集注：巢父有《徂徠集》行於世。　古詩：人生天地間。<br/>　東遊近海，故引珊瑚樹。　魏文帝詩：遙望大海涯，釣竿何珊珊。　《述異記》：鬱林郡有珊瑚市，海客市珊瑚處也。珊瑚碧色，生海底，一樹數枝，枝間無葉，大者高五六尺。《西京雜記》：積草池中有珊瑚樹，高一丈二尺，一本三柯，上有四百六十二條。是南越王趙陀所獻，號為烽火樹，至夜光景常欲然。趙曰：珊瑚樹生海底石上，故以拂言之也。<br/></small>深山大澤龍蛇遠，春寒野陰風景暮。蓬萊織女回雲車，指點虛無是征路。<br/><small about="#mwt294" typeof="mw:Transclusion">此寫東游景事。　龍蛇山澤，况其歸隱之迹。春寒野陰，紀其别去之時。蓬萊征路，言當有同志契合也。<br/>　《左傳》：深山大澤，實生龍蛇。<br/>　《漢·成帝紀》：<a rel="mw:WikiLink" href="https://zh.wikisource.org/wiki/Category:前24年_(提及)" title="Category:前24年 (提及)"><span id="qian24nian-n611" title="前24年">陽朔元年</span></a>二月，春寒。　顏延之詩：庭昏見野陰。宋武帝詩：粤值風景和。<br/>　蓬萊在東海之中，織女為吴越分野，故用之。别本作仙人玉女，稍泛。　《漢·郊祀志》：蓬萊、方丈、瀛洲，為三神山。　織女見二卷《贈張垍》詩註。司馬相如《大人賦》排閶闔而入帝宫，載玉女而與之俱歸。後漢桓君山《仙賦》：乘凌虛無，洞達幽明，諸物皆見，玉女在傍。　傅玄詩：雲為車兮風為馬。陶隠居《真誥》：朱關内真，以雲車虛轅相適。<br/>　《抱朴子》：莫不指點之。　《史記》：老子所貴道，虛無因應。《大人賦》：乘虛無而上假。　陳子昂詩：離亭暗風雨，征路入雲烟。<br/></small>自是君身有仙骨，世人那得知其故。惜君只欲苦死留，富貴何如草頭露。<br/><small about="#mwt295" typeof="mw:Transclusion">此稱其隠志已决。愛惜而苦留，此世人不知巢父者。富貴如草露，此巢父獨有仙骨也。<br/>　葛洪《神仙傳·劉根傳》：神人曰：汝有仙骨，故得見吾耳。又：嚴青居貧，忽有人以一卷素書與青，曰：汝有仙骨，應得長生。<br/>鮑照詩：旁人那得知。《詩》：惜不知其故。<br/>　苦死留，雖用方言，然亦有所本。《莊子》：苦死者。《世説》：羊孚食畢便退，遂苦相留。<br/>　李嶠詩：富貴榮華能幾時。　《述征記》：八月一日作五明囊，盛草頭露洗眼，眼明。《商君傳》：君之危若朝露。</small><br/>蔡侯靜者意有餘，清夜置酒臨前除。罷琴惆悵月照<small about="#mwt296" typeof="mw:Transclusion">一作點</small>席，幾歲寄我空中書。南尋禹穴見李白<small about="#mwt297" typeof="mw:Transclusion">一作若逢李白騎鯨魚，非</small>，道<small about="#mwt298" typeof="mw:Transclusion">去聲</small>甫問訊<small about="#mwt299" typeof="mw:Transclusion">一作信</small>今何如。<br/><small about="#mwt300" typeof="mw:Transclusion">結出送孔呈李之意。　置酒者蔡也，惆悵者公也，寄書道訊者孔也，賓主一齊收拾矣。　此章前三段各四句，末段六句收。<br/>　夢弼謂：蔡侯為人恬靜而意氣有餘。今按：謝靈運詩：『還得靜者便』，公三用之。如《貽阮隠居》詩云：貧知靜者性。《寄張彪》詩云：靜者心多妙。師氏以靜為蔡侯名，誤矣。<br/>　魏文帝詩：清夜延賓客。　陸機詩：置酒髙堂。　前除，庭前階除也。王勃詩：『傾影赴前除』。<br/>　沈佺期詩：罷琴明月夜。　楚辭：惆悵兮而私自憐。注：惆悵，悲哀也。<br/>　陶弘景《左仙公蕭公碑》：有人漂海，隨風眇漭無垠，忽值神島，見人授書一函，題曰：『寄葛公』。令歸吴達之，上云神仙事。錢箋：《西溪叢語》：空中書，用史宗事，乃蓬菜仙人也。洪慶善云『雁足書』，非是。朱注：《梁高僧傳》：蓬萊道人，寄書小兒至廣陵白兔埭，令其捉杖，飄然而往，足下時聞波濤。或云：有商人海行，見一沙門求寄書史宗。同侣欲看書，書著船不脱，及至白兔埭，書飛起就宗，宗接而將去。宗後憩上虞龍山寺，會稽謝邵、魏邁之等皆師焉。　《列子》：夫天地，空中之一細物。《南史》：禇翔少有孝行，聞空中彈指。<br/>　《史記·自序》：上會稽，探禹穴。周珽注：禹穴有兩處，蜀之石泉，禹生之地，古碑刻有太白書『禹穴』二字。今紹興會稽亦有禹穴，乃窆所也。天寶初白居會稽，故云。　南尋句，一作『若逢李白騎鯨魚』，按騎鯨魚，出《羽獵賦》。俗傳太白醉騎鯨魚，溺死潯陽，皆緣此句而附會之耳。<br/>　古詩：幸可廣問訊。</small><br/>
　　<small about="#mwt301" typeof="mw:Transclusion">王洙曰：一本云『巢父掉頭不肯住，東將入海隨烟霧。書卷長攜天地間，釣竿欲拂三珠樹。我擬把袂苦留君，富貴何如草頭露。深山大澤龍蛇遠，花繁草青春日暮。仙人玉女回雲車，指點虛無引歸路。若逢李白騎鯨魚，道甫問訊今何如。』按别本止十二句，語雖簡淨，然少宕逸風神，還依諸家本為正。</small><br/>
　　<small about="#mwt302" typeof="mw:Transclusion">劉勰曰：七言成章，必優柔和平，長短措詞，貴抑揚頓挫。<br/>　范梈曰：七言古詩，要鋪叙，要開合，要風度，要迢遞、險怪、雄峻、鏗鏘。忌庸俗軟腐。須是波瀾開合，如江海之波，一波未平，一波復起，又如兵家之陣，方以為正，又復為奇，方以為奇，忽復是正，奇正出入，變化不可紀。極備此法者，唯李杜也。開合燦然，音韻鏗然，法度森然，學問充然，議論超然。　又曰：七言長古篇法有八：曰分段、過段、突兀、字貫、讚歎、再起、歸題、送尾。分段如五言，過段亦如之。稍有異者，突兀萬仞，則不用過句，陡頓便説他事，杜詩大多如此，岑參專尚此法，為一家數。字貫，前後重三疊四，用兩三字貫串，極精神好誦，岑參所長。讚歎如五言。再起且如一篇三段，説了前事，再提起從頭説去，謂反覆有情。如《魏將軍歌》、《松子障歌》是也。歸題，乃本末一二句，繳上起句，又謂之顧首。如《蜀道難》、《古别離》、《洗兵馬行》是也。送尾，則生一段餘意，結末或反用，或比喻用。如《墜馬歌》曰：『君不見嵇康養生被殺戮』，又曰：『如何不飲令人哀』。長篇有此，便不迫促，甚有從容意思。<br/>　王世貞曰：歌行有三難，起調一也，轉節二也，收結三也，惟收為尤難。如作平調，舒徐綿麗者，結須為雅詞，勿使不足。奔騰洶湧，驅突而來者，須一截便住，勿留有餘。中作奇語，峻奪人魄者，須令上下脉相顧，一起一伏，一頓一挫，有力無跡，方成篇法。　又曰：李杜歌行之妙，冠於盛唐。咏之使人飄揚欲仙者，太白也。使人慷慨激烈，歔欷欲絶者，子美也。<br/>　謝榛曰：七言長古之法，如波濤初作，一層緊一層，拙句不失大體，巧句不害正氣，鋪叙意不可盡，力不可竭，貴有變化之妙。<br/>　胡應麟曰：五言古至兩漢，無論中才，即大匠國工，履冰袖手。七言古，茍天才雄贍，而刻意前規，則縱横排蕩，滔滔莽莽，千言不窮，點筆立就，無不可者。然五古，才力不足，可勉而能，七古非才力有餘，斷不至此也。　又曰：七言長歌，非博大雄渾，横逸浩瀚之才，鮮克辦此。蓋歌行不難於師匠，而難於賦授，不難於揮灑，而難於蘊藉，不難於氣概，而難於神情，不難於音節，而難於步驟，不難於胸腹，而難於首尾。學者須尋其本色，即千言鉅什，亦不使有一字離去，乃為善耳。　又曰：七言歌行，垂拱四子，詞極藻豔，然未脱梁陳也。張、李、沈、宋，稍汏浮華，漸趨平實，唐體肇矣，然而未暢也。髙、岑、王、李，音節鮮明，情致委折，濃纖修短，得衷合度，暢矣，然而未大也。太白、少陵，大而化矣，能事畢矣。降而錢、劉，神情未遠，氣骨頓衰，元相、白傅，起而振之，敷演有餘，步驟不足。昌黎而下，門戶競開，盧仝之拙樸，馬異之庸猥，李賀之幽奇，劉叉之狂譎，雖淺深高下，材局懸殊，要皆曲逕旁蹊，無取大雅。張籍、王建，稍為真淡，體益卑卑。庭筠之流，更事綺繪，漸入詩餘，古意盡矣。　又曰：初唐七言古，以才藻勝，盛唐以風神勝，李杜以氣概勝，而才藻風神稱之，加以變化靈異，遂為大家。又曰：李杜歌行，雖沈鬱逸宕不同，然皆才大氣雄，非子建、淵明判不相入者比。　又曰：古詩窘於格調，近體束於聲律，唯歌行大小短長，錯綜闔闢，素無定體，故極能發人才思，李杜之才，不盡於古詩，而盡於歌行。</small><br/>
　　<span id="jin_xi_xing-n612" about="#mwt303" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#jin_xi_xing-n612" class="mw-selflink-fragment">今夕行</a></span><br/><small about="#mwt304" typeof="mw:Transclusion">鶴注：詩言『咸陽客舍一事無』，當是<a rel="mw:WikiLink" href="https://zh.wikisource.org/wiki/Category:912年_(提及)" title="Category:912年 (提及)"><span id="id-912nian-n613" title="912年">天寶五年</span></a>，自齊趙西歸至長安時作。</small><br/>
　　今夕何夕歲云徂，更<small about="#mwt306" typeof="mw:Transclusion">平聲</small>長燭明不可孤，咸陽客舍一事無，相與博塞<small about="#mwt308" typeof="mw:Transclusion">蘇代切，一作賭博</small>為歡娱。馮<small about="#mwt309" typeof="mw:Transclusion">音慿</small>陵大叫呼<small about="#mwt310" typeof="mw:Transclusion">去聲</small>五白，袒跣不肯成梟盧<small about="#mwt311" typeof="mw:Transclusion">一作牟</small>。英雄有時亦如此，邂逅豈即非良圖。君莫笑，劉毅從來布衣願，家無儋<small about="#mwt312" typeof="mw:Transclusion">都檻切</small>石輸百萬。<br/><small about="#mwt313" typeof="mw:Transclusion">此詩見少年豪放之意。除夕博戲，呼白而不成梟，因作自解之詞。末引劉毅輸錢，以見英雄得失，不係乎此也。《庚溪詩話》：澄江朱正民曰：今夕歲徂，值除夜也，更長燭明，夜守歲也。客舍無事而博塞，旅中借以遣興也，在他時則不暇為此矣。　不可孤，言不負此夕。馮陵，意氣發揚貌。袒跣，袒臂跣足也。　《杜臆》：邂逅良圖，謂失意中偶然遭遇，便成良緣，此貧人意想之詞。<br/>　《詩》：今夕何夕。韋孟詩：歲月其徂，年其逮耈。<br/>　《楚辭》：蘭膏明燭，華燈錯些。<br/>　《三輔黄圖》：秦都咸陽，山水俱在其南，故名咸陽。《唐書》<a rel="mw:WikiLink" href="https://zh.wikisource.org/wiki/Category:618年_(提及)" title="Category:618年 (提及)"><span id="id-618nian-n615" title="618年">武德元年</span></a>，析涇陽始平，置咸陽縣，屬京兆府。潘岳議：客舍灑掃，以待征旅。<br/>　《莊子》：問榖何事，則博塞以遊。　蘇武詩：歡娱在今夕。<br/>　《左傳》：馮陵我城郭。　《英雄記·公孫瓚傳》：揚塵大叫，直前衝突。　《招魂》：成梟而牟，呼五白些。<br/>　《吴越春秋》：肉袒徒跣。後漢杜篤《論都賦》：莫不袒跣稽顙。<br/>　應劭《人物志》：草之秀者為英，獸之特者為雄。故人之文武茂異，取名於此。聰明秀出謂之英。胆力過人謂之雄。陸機詩：英雄有屯邅。<br/>　《詩》：邂逅相遇。陸機詩：行矣勉良圖。<br/>　《晉書·劉毅傳》：毅於東堂聚樗蒱大擲，一判應至數百萬，餘人並黒犢以還，惟劉裕及毅在後。毅次擲得雉，大喜，繞床叫謂同坐曰：『非不能盧，不事此耳』。裕惡之，因桵五木久之，曰：『老兄試為卿答』，既而得子俱黒，一子轉躍未定，裕厲聲喝之，即成盧。又《慕容寶傳》：寶與韓黄、李根等樗蒱，誓之曰：『世云樗蒱有神，若富貴可期，頻得三盧。』於是三擲盡盧，寶拜而受賜。　《前漢·蒯通傳》：守儋石之禄。　《揚雄傳》：家無儋石之儲。應劭《漢書注》：齊人名甖為儋石，受米二斛。《南史》：劉毅家無儋石儲，樗蒱一擲百萬。</small><br/>
　　<small about="#mwt315" typeof="mw:Transclusion">附考：王逸《楚辭注》：投六箸，行六棊，故云六博。許慎《説文》：博，局戲，六箸十二棊也。鮑宏《博經》：用十二棊，六白六黒，所擲投謂之瓊，瓊有五采。　潘鴻曰：古大博則六棊，小博則十二棊，故王、許説不同。　《説文》：簺，行棊相塞謂之塞。　鮑宏《塞經》：塞有四采，塞四乘五是也，至五即格不得行故，謂之格五。　《招魂》王逸注：倍勝為牟，五白，博齒也。言已箸已棊，當成牟勝，射張食棊，下逃於窟，故呼五白以助投也。　師氏曰：五白，即今之骰子。李白云：連呼五白行六博。　《戰國策》：王不見夫博之用梟耶，欲食則食，欲握則握。補注：正義云：博頭有刻為梟鳥形者，擲得梟者，合食其子，食者行棊。握，不行也。　《晉·張重華傳》：謝艾曰：梟者，邀也。六博得梟者勝。　邵注：梟盧以五木為采，有梟、盧、雉、犢之形，盧多者為勝。盧，犬名。　《唐國史補》：崔師本好為古樗蒱，其法三分其子三百六十，限以二關，人執六馬，其骰五枚，上黒下白，黒者刻二為犢，白者刻二為雉，擲之全黒為盧，二雉三黒為雉，二犢三白為犢，全白為白。四者，貴采也。開、塞、塔、秃、撅、梟六者，雜采也。貴采得連擲，得打馬，得過關，餘則否。　程大昌《演繁露》：盧在樗蒱為最高之采，梟固為善齒，而殺梟者又當得雋，則梟之采品，非盧比也。杜概言梟盧，亦恐未詳。　朱注：不肯成梟盧，正用劉毅事，兼舉六博之梟者，以樗蒱本博類也。昌黎詩：『六博在一擲，梟盧叱迴旋』，語與此同。</small><br/>
　　<span id="zeng_te_jin_ru_yang_wang_er_shi_yun-n616" about="#mwt316" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#zeng_te_jin_ru_yang_wang_er_shi_yun-n616" class="mw-selflink-fragment">贈特進汝陽王二十韻</a></span><br/><small about="#mwt317" typeof="mw:Transclusion">鶴注：《舊史》：天寶初，璡終父䘮，加特進，九載卒。考寧王憲以<a rel="mw:WikiLink" href="https://zh.wikisource.org/wiki/Category:741年_(提及)" title="Category:741年 (提及)"><span title="741年">開元二十九年</span></a>十一月薨，<a rel="mw:WikiLink" href="https://zh.wikisource.org/wiki/Category:744年_(提及)" title="Category:744年 (提及)"><span title="744年">天寶三載</span></a>，璡䘮服方終，必其年二月封璡以嗣寧王，并加特進也。公於<a rel="mw:WikiLink" href="https://zh.wikisource.org/wiki/Category:736年_(提及)" title="Category:736年 (提及)"><span title="736年">開元二十四年</span></a>下考功第，去遊齊趙八九年，其歸長安當在天寶四五載間。《壯遊》詩云：『賞遊實賢王，曵裾置醴地。』正其時也。梁權道編在十一載，非。　《唐書》：文散階正二品曰特進。</small><br/>
　　特進羣公表，天人夙德升。霜蹄千里駿，風翮九霄鵬。<br/><small about="#mwt318" typeof="mw:Transclusion">首從特進叙起。上二言位以德升，下二言德以位顯，夙德句領下兩段。<br/>　《漢官儀》：諸侯功德優盛，朝廷所敬異者，賜位特進，在三公下。　《書》：羣公既皆聽命。　表，表帥也。<br/>《魏略》：邯鄲淳見曹植才辯，對其所知，嘆為天人。　《後漢·齊武王傳》：名儒宿德，莫不造門。應璩書：王肅以宿德顯授。夙德，早成之德也。<br/>　《莊子》：馬蹄可以踐霜雪。　《漢書》：武帝謂劉德為千里駒。<br/>　陸機詩：茍無凌風翮。　《莊子》：鵬怒而飛，其翼若垂天之雲，搏扶搖而上者九萬里。支遁詩：九霄落芳津。</small><br/>服禮求毫髮，惟<small about="#mwt319" typeof="mw:Transclusion">一作推，土回切</small>忠忘<small about="#mwt320" typeof="mw:Transclusion">去聲</small>寢興。聖情常有眷，朝<small about="#mwt321" typeof="mw:Transclusion">音潮</small>退若無慿。仙醴<small about="#mwt322" typeof="mw:Transclusion">一作醖</small>來<small about="#mwt323" typeof="mw:Transclusion">一作求</small>浮蟻，奇毛或賜鷹。清關塵不雜，中使<small about="#mwt324" typeof="mw:Transclusion">去聲</small>日相乘。<br/><small about="#mwt325" typeof="mw:Transclusion">此言其尊君謙己之德。惟忠，故帝常眷注。服禮，故勢不敢慿。醴、鷹遣使，申言聖眷。門關不雜，正見無慿。<br/>　《忠經》：被服禮樂。　鍾繇表：不差毫髮。《賈子新書》：十毫曰髮，十髮曰釐。<br/>　庾信詩：惟忠復惟孝。　江淹詩：寢興何時平。<br/>　孔燾詩：聖情想區外。　沈約《齊安陸昭王碑文》：皇情眷眷。<br/>　按：鄭繼之善夫云：若無慿，猶漢高失蕭何若失左右手意，此説非也。詩主汝陽，不主明皇，還依王洙作不挾貴為是。盧注：如漢吴王濞、梁孝王皆以有所慿而致禍敗，河間獻王、東平王蒼皆以無所慿而得令名。只若無慿三字，可為千古藩王法矣。<br/>　戴暠詩：安平醖仙酒。《漢書》：楚元王敬禮申公、穆生，每置酒，嘗為穆生設醴。　《釋名》：酒有泛齊浮蟻。曹子建《七啟》：浮蟻鼎沸，酷烈馨香。<br/>　陶潛詩：毛色奇可憐。<br/>　《會稽典録》：丁寬門無雜賓。陶潛詩：戶庭無塵雜。<br/>　《前漢·田横傳》：中使還報。《吴志·朱然傳》：中使醫藥口食之物，相望於道。</small><br/>晚節嬉遊簡，平居孝義稱。自多親棣萼，誰敢問山陵。學業醇儒富，辭<small about="#mwt326" typeof="mw:Transclusion">一作才</small>華哲匠能。筆飛鸞聳立，章罷鳳鶱<small about="#mwt327" typeof="mw:Transclusion">一作鶱，非</small>騰。精理通談笑，忘形向友朋。寸長<small about="#mwt328" typeof="mw:Transclusion">一作腸</small>堪繾綣，一諾豈驕矜。<br/><small about="#mwt329" typeof="mw:Transclusion">此詳述生平善蹟，皆夙德所致也。　晚節四句，稱其孝友。學業四句，稱其文翰。精理四句，稱其交誼。棣萼承義，山陵承孝，鸞鳳言其書法，初舉筆，後成章也。談笑而有精理，此得之於學問者。寸長、一諾，能好善而無德色矣。<br/>　張景陽詩：晚節悲年促。　曹植《銅雀臺賦》：從明后而嬉遊兮。<br/>　嵇康詩：念我平居時。　《髙士傳》：漢姜岐，少修孝義，鄉曲歸仁。<br/>　《詩》：常棣之華，萼不韡韡。明皇嘗造華萼相輝之樓，以友愛諸王。此言汝陽能善於兄弟也。漢中王瑀，即汝陽之弟。<br/>　光武詔：無為山陵陂池，裁令流水而已。《舊唐書》：寧王薨，諡曰讓皇帝，葬橋陵，號惠陵。璡上表懇辭。朱注：此所謂不敢問山陵也。<br/>《南齊·杜栖傳》：學業清標，後來之秀。　《賈山傳》：所言涉獵書記，不能為醇儒。<br/>　《齊書》：盧詢有術學，文辭華美。　殷仲文詩：哲匠感蕭晨。<br/>　吴質《答太子箋》：摛藻下筆，龍鸞之文奮矣。張懷瓘《書録》：許圉師見太宗書曰：『鳳翥鸞迴，實古今書聖』。<br/>　王僧逹詩：精理亦道心。　《顏氏家訓》：韓蘭英甚有名篇，又善談笑。<br/>　《莊子》：養志者忘形。　阮瑀詩：友朋集光輝。<br/>　沈約《與范述曾書》：微表寸長。　《左傳》：繾綣從公。傅咸詩：繾綣情所希。邵注：繾綣，反覆固結之意。<br/>　《史記·季布傳》：曹丘生謂布曰：得黄金百斤，不若得季布一諾。　《魏國策》：公子意驕矜而有自功之色。庾信《周齊憲王碑》：不自驕矜，謙光下物。<br/></small>已忝歸曹植，何如<small about="#mwt331" typeof="mw:Transclusion">黄作如，他本作知</small>對李膺。招要<small about="#mwt332" typeof="mw:Transclusion">平聲</small>恩屢至，崇重力難勝<small about="#mwt333" typeof="mw:Transclusion">平聲</small>。披霧初歡夕，高秋爽氣澄。樽罍臨極浦，鳧雁宿張燈。花月窮遊宴，炎天避鬱蒸。硯寒金井水，簷動玉壺冰。<br/><small about="#mwt334" typeof="mw:Transclusion">此感王接遇之厚。　以曹植比汝陽，自謙不如王粲輩，故曰已忝。又以杜密自比，見汝陽可方李膺，故云何如。初宴在秋，故見鳧宿燈張。後宴在夏，故見井水壺冰。中間花月之遊，當屬春時。所謂招要崇重也。<br/>　《魏志》：曹植封陳王，諡曰思。　《詩》：無忝爾所生。注云：忝，辱也。<br/>　《後漢書》：杜密與李膺俱坐黨錮而名行相次，時人亦稱李杜焉。<br/>謝瞻詩：輟策共駢筵，並坐相招要。<br/>　《晉書·山濤傳》：禮秩崇重。<br/>　《世説》：衛瓘見樂廣曰：見此人若披雲霧而覩青天。《北史》：李繪儀容端偉，邢晏曰：若披雲霧，如對珠玉。<br/>何遜詩：蕭索高秋暮。　《世説》：王徽之為桓冲參軍，以手扳拄頰云：西山朝來致有爽氣。<br/>　《周禮》：司尊彝，再獻用兩象尊，皆有罍。注：罍，所以副貳其尊也。《禮圖》：六彝為上，受三斗。六尊為中，受五斗。六罍為下，受一斛。　《楚辭》：望涔陽兮極浦。<br/>　《西京雜記》：梁孝王好宫室苑囿之樂，築兔園，園有雁池，池間有鶴洲鳧渚。陸機詩：飛鳴亂鳧雁。《漢書·外戚傳》：張燈燭，設幃帷。<br/>　陰鏗詩：花月分窗進，苔草共階生。　何劭詩：遊宴綢繆。《梁書》：建安王愛文學之士，日與遊宴。<br/>　顏延之詩：炎天方埃鬱。　《子夜歌》：鬱蒸仲暑月。<br/>　《西征記》：太極殿前有金井。<br/>　鮑照詩：清如玉壺冰。</small><br/>瓢飲惟三徑，巖棲在百層<small about="#mwt335" typeof="mw:Transclusion">陳作巖居異一塍</small>。謬<small about="#mwt336" typeof="mw:Transclusion">一作且</small>持蠡<small about="#mwt337" typeof="mw:Transclusion">音離</small>測海，况挹酒如澠<small about="#mwt338" typeof="mw:Transclusion">石靈切。</small>鴻寶寧全秘，丹梯庶可凌。<small about="#mwt339" typeof="mw:Transclusion">《杜臆》作凌，他本作陵</small>淮王門有<small about="#mwt340" typeof="mw:Transclusion">一作下</small>客，終不愧孫登。<br/><small about="#mwt341" typeof="mw:Transclusion">末段自叙，喜見知於王也。　瓢飲巖棲，言身本隠逸。蠡測海，王德之深。酒如澠，王恩之渥。《杜臆》：公自居淮王門客，而云不愧於孫登，蓋嵇康所遇非時，公所與遊，則賢王而當盛世也。末乃賓主兼收，各見品格。　此章四句起，中後十二句者兩段，八句者兩段，章法勻稱。<br/>　《逸士傳》：許由手捧水飲，人遺一瓢，飲訖掛木上，風吹瀝瀝有聲，由以為煩，去之。　嵇康《高士傳》：蔣詡，杜陵人。詡為兖州，王莽居宰衡，詡移疾歸杜陵，荆棘塞門，舍中三徑，終身不出。<br/>　嵇康書：堯舜之君世，許由之巖棲。　百層，高山也。《西京賦》：井幹疊而百層。<br/>　《東方朔傳》：以管窺天，以蠡測海。注：蠡，瓠勺也。《韻會》：螺，亦作蠡。<br/>《詩》：不可以挹酒漿。《左傳》：有酒如澠。<br/>　《劉向傳》：淮南王有《枕中鴻寶苑秘書》。《神仙傳》：淮南王安作内書二十二篇，又中篇八章，言神仙黄白之事，名為《鴻寶》。《萬畢》三卷，論變化之道，凡十萬言。<br/>　朱注：謝靈運詩：躧步陵丹梯。注：丹梯，陛階也。又詩：即此陵丹梯。注：謂山也。二註不同，邵注以丹梯為山上升仙之路，當從前説。<br/>　《神仙傳》：淮南王安好方術，養士數千人。有八公詣門，皆鬚眉皓白，王薄其老，八公俄變為童子。<br/>　《晉·隠逸傳》：孫登居汲郡北山，好讀《易》，撫一絃琴，嵇康從之遊，三年，問其所圖，終不答。將别，乃曰：『子才多識寡，難免於今之世矣。』康不能用，果遭非命，乃作《幽憤》詩，曰：『昔慚柳下，今愧孫登』。<br/>王嗣奭《杜臆》云：用十蒸韻，頗難。此篇二十二韻，收取殆盡，須看其落韻之句。陵字作凌，可免重複。凌，超越也。<br/>　胡應麟曰：杜排律五十百韻者，極意鋪陳，頗傷蕪碎。蓋大篇冗長，不得不爾。惟贈汝陽、哥舒、李白、見素諸作，格調精嚴，體骨匀稱。每讀一篇，無論其人履歷，咸若指掌，且形神意氣，踴躍毫楮，如周昉寫生，太史序傳，逼奪化工。而杜從容聲律間，尤為難事，真古今絶詣也。　又曰：凡排律起句，極宜冠冕雄渾，不得作小家語。唐人可法者，盧照鄰『地道巴陵北，天山弱水東』，駱賓王『二廷歸望斷，萬里客心愁』，杜審言『六位乾坤動，三微曆數遷』，沈佺期『閶闔連雲起，巖廊拂霧開』，玄宗『鐘鼓嚴更曙，山河野望通』，張説『禮樂逢明主，韜鈐用老臣』，李白『獨坐清天下，専征四海隅』，髙適『雲紀軒皇代，星髙太白年』，此類最為得體。<br/></small><span id="zeng_pi_bu_xiao_lang_zhong_shi_xiong-n617" about="#mwt345" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#zeng_pi_bu_xiao_lang_zhong_shi_xiong-n617" class="mw-selflink-fragment">贈比<small about="#mwt343" typeof="mw:Transclusion">音皮</small>部蕭郎中十兄</a></span><small about="#mwt344" typeof="mw:Transclusion">原注：甫從姑之子。<br/>　《唐書》：比部，屬刑部，郎中員外各一人。　詩云『漂蕩』『沈埋』又云『歸老任乾坤』，此必天寶六載應詔退下後所作，黄氏謂在未獻賦之前，是也。</small><br/>
　　有美生人傑，由來積德門。漢朝<small about="#mwt346" typeof="mw:Transclusion">音潮</small>丞相<small about="#mwt347" typeof="mw:Transclusion">去聲</small>系，梁日帝王孫。蘊藉為郎久，魁梧秉哲尊。詞華傾後輩，風雅靄<small about="#mwt348" typeof="mw:Transclusion">一作藹</small>孤鶱<small about="#mwt349" typeof="mw:Transclusion">一作騫，非。</small><br/><small about="#mwt350" typeof="mw:Transclusion">　此從蕭公叙起。　首句推本從姑，三四稱其家世，五六記官職人品，七八記文章才望。<br/>《詩》：有美一人。　《桓玄傳》：劉裕風骨不恒，蓋人傑也。<br/>《開皇神告録》曰：隋開皇末，有老翁詣唐高祖。從容置酒，語及時事，曰：公積德之門，負至貴之表。<br/>　《唐書·世系表》：蕭氏出自姬姓，漢有丞相酇文終侯何。蕭氏定著二房，一曰皇舅房，一曰齊梁房，齊梁房即梁武帝之後。<br/>　《漢書·薛廣德傳》：為人温雅，有蘊藉。顏師古注：蘊，言如醖釀。藉，有所薦藉。又曰：道其寬博厚重也。　《漢書》：馮唐白首為郎。<br/>　《周勃傳》：魁梧奇偉。《前漢注》：梧，音忤。《後漢注》：梧，音吾。今從後音。　《書》：經德秉哲。《王儉傳》：儉體道秉哲，風宇淵贍。<br/>　《蔡邕傳》：後輩被遣。<br/>　鍾嶸云：文約意廣，取效風雅。　《正韻注》：靄，雲集貌。　靄孤鶱，如鳥之飛鶱雲際也。他本作藹字，誤。藹，多也。<br/>　朱注：騫、鶱音義各異，騫，去乾切，馬腹熱。鶱，虛言切，鳥飛貌。</small><br/>宅相<small about="#mwt351" typeof="mw:Transclusion">去聲</small>榮姻戚，兒童惠討論<small about="#mwt352" typeof="mw:Transclusion">平聲</small>。見知真自幼，謀拙愧<small about="#mwt353" typeof="mw:Transclusion">一作醜</small>諸昆。<br/><small about="#mwt354" typeof="mw:Transclusion">次叙親誼交情，乃上下關紐。見知，指蕭。謀拙，自謂。諸昆，謂蕭氏兄弟。<br/>　《晉·魏舒傳》：舒少孤，為外家甯氏所養。甯氏起宅，相宅者云：當出貴甥。舒曰：當為外氏成此宅相。後果為公。趙曰：蕭係杜家外甥，故比之魏舒。<br/>　潘岳《閒居賦》：昆弟斑白，兒童稚齒。　潘徽詩：篇章極討論。<br/>　任昉《贈王僧孺詩》：唯子見知，唯余知子。<br/>　隋孫萬壽詩：粤余非巧宦，少小拙謀身。　洙曰：公與蕭為姑舅之昆仲。<br/></small>漂蕩雲天闊，沈埋日月奔。致君時已晚，懷古意空存。中散山陽鍛<small about="#mwt355" typeof="mw:Transclusion">丁亂切</small>，愚公野谷村。寧紆長<small about="#mwt356" typeof="mw:Transclusion">丁丈切</small>者轍，歸老任乾坤。<br/><small about="#mwt357" typeof="mw:Transclusion">末承謀拙意，自嘆不過。　言漂泊沈淪，無復遭際矣。唯有學中散、愚公，玩世隠身而已。從此歸老舊鄉，不煩蕭之枉駕也。　此章前後各八句，中間四句。<br/>　古詩：漂蕩水無根。　《莊子》：黄帝得之以游雲天。謝靈運詩：豈若登雲天。<br/>　《吴越春秋》：伍尚曰：『其遂沈埋，亦吾所喜。』《黄庭經》：高奔日月吾上道。<br/>　應璩《與弟書》：思致君於唐虞。<br/>　傅亮《修張良廟教》：抒懷古之情，存不刊之烈。<br/>　《嵇康傳》：康與魏宗室婚，拜中散大夫，居山陽，性絶巧而善鍛，宅中有一柳樹甚茂，每夏月居其下以鍛。朱注：《急就篇注》：凡金鐡之屬，椎打而成器者謂之鍛。<br/>　《説苑》：齊桓公逐鹿，入谷中，見一老公，問為何谷，對曰：『為愚公之谷，以臣名之。臣故畜牸牛，生子大，賣之而買馬。少年曰：牛不能生馬，遂持駒去。鄰人以臣為愚，故名愚公谷。』《水經注》：時水又北逕杜山，北有愚公谷。<br/>　陶淵明曰：王公紆轍。注：紆轍，猶言枉駕。<br/>　《漢書》：邴漢以清行徵為京兆尹，遂歸老於鄉里。　乾坤本《易》卦名，孔子《易傳》以此為天地之稱。</small><br/>
　　<span id="feng_ji_he_nan_wei_yin_zhang_ren-n618" about="#mwt358" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#feng_ji_he_nan_wei_yin_zhang_ren-n618" class="mw-selflink-fragment">奉寄河南韋尹丈人</a></span><small about="#mwt359" typeof="mw:Transclusion">原注：甫故廬在偃師，承韋公頻有訪問，故有下句。<br/>　鶴注：《舊唐書·韋濟傳》：<a rel="mw:WikiLink" href="https://zh.wikisource.org/wiki/Category:748年_(提及)" title="Category:748年 (提及)"><span id="id-748nian-n619" title="748年">天寶七載</span></a>為河南尹，遷尚書左丞。《唐·地理志》河南府偃師注云：<a rel="mw:WikiLink" href="https://zh.wikisource.org/wiki/Category:748年_(提及)" title="Category:748年 (提及)"><span title="748年">天寶七載</span></a>，尹韋濟以北坡道迂，自縣東山下開新道，通孝義橋，則詩當作於是年。詩云：『章甫尚西東』，又云『江湖漂短褐』，『周流道術空』，可知是時公又去京師而他矣。意在近畿，故云奉寄。是年韋方拜丞相，公又有兩詩贈之。謂之贈，則歸京師後投贈也。</small><br/>
　　有客傳河尹，逢人問孔融。青囊仍隠逸，章甫尚西東。鼎食分<small about="#mwt360" typeof="mw:Transclusion">一作為</small>門戶，詞場繼國風。尊榮瞻地絶，疏放憶途窮。<br/><small about="#mwt361" typeof="mw:Transclusion">首段賓主並叙。　上四述存問之語，下四感垂注之情。李膺比韋，孔融自喻。『隠逸』、『西東』，傷公之困窮潦倒。『鼎食』，稱韋家世。『詞場』，稱韋文翰。尊榮屬韋，瞻者在公，疏放屬公，憶者在韋也。　《重遊何氏》詩，先提『將軍有報書』，而接以倒衣二句，即報書語也。此提『逢人問孔融』，而接以青囊二句，即所問意也。<br/>　《詩》：有客有客。　《後漢·孔融傳》：河南尹李膺，不妄接士，融年十歲，造門與交。<br/>　《晉書·郭璞傳》：璞嘗受業於鄭公，得青囊書九卷，遂開洞五行。《抱朴子》：褒隠逸之士。<br/>　《記·儒行》：孔子居宋，冠章甫之冠。《檀弓》：丘也，東西南北之人也。<br/>　《家語》：子路仕衛，列鼎而食。　夏侯湛《抵疑》：承門戶之業，受過庭之訓。韋氏有大小兩逍遙房，故云分門戶。<br/>　《舊唐書》：濟以詞翰聞，製《先德詩》四章，辭致高雅。杜審言詩：巖谷卧詞場。　國風，《毛詩》也。鍾嶸《詩品》：子建詩原出國風，卓爾不羣。<br/>　尊榮二字，出《孟子》。　任昉《齊景陵行狀》：地尊禮絶，親賢莫貳。<br/>向秀《思舊賦序》：嵇志遠而疏，吕心曠而放。　阮籍詩：途窮能無慟。<br/></small>濁酒尋陶令，丹砂訪葛洪。江湖漂短<small about="#mwt362" typeof="mw:Transclusion">一作裋</small>褐，霜雪滿飛蓬。牢落乾坤大，周流<small about="#mwt363" typeof="mw:Transclusion">一作旋</small>道術空。謬慚知薊子，真怯笑揚雄。<br/><small about="#mwt364" typeof="mw:Transclusion">此自叙途窮，以答所問之意。　濁酒二句，言隠逸之狀。江湖二句，言東西之迹。『牢落』、『周流』，對章甫言，不敢以孔子自方也。慚薊、怯雄，對青囊言，不欲居郭璞，而以子雲自命也。知指韋丈，笑指他人。<br/>陶潛詩：濁酒且自陶。<br/>　葛洪丹砂，見前。<br/>　陶潛詩：江湖多貧賤。<br/>　朱注：霜雪，喻頭白也。　張正見詩：鬢似雪飄蓬。《詩》：自伯之東，首如飛蓬。<br/>　司馬相如《上林賦》：牢落陸離。郭璞曰：羣奔走也。李善云：猶遼落也。曹植詩：牢落冥冥。<br/>　《説苑》：孔子周流應聘。　《莊子》：人相忘乎道術。<br/>《後漢·方術傳》：薊子訓有神異之道，既到京師，公卿以下候之者，坐上常數百人。<br/>　《揚雄傳》：雄草《太玄》。或嘲雄以玄尚白，雄作《解嘲》曰：『子徒笑我玄之尚白，我亦笑子之病甚，不遭臾跗、扁鵲。』　盧注：公秋述云：揚子雲草《玄》寂寞，多為後輩所褻，意正相同。</small><br/>盤錯神明懼，謳歌德義豐。尸鄉餘土室，誰話<small about="#mwt366" typeof="mw:Transclusion">正異作誰話，一作難説</small>祝<small about="#mwt367" typeof="mw:Transclusion">一作咒，一作喌</small>雞翁。<br/><small about="#mwt368" typeof="mw:Transclusion">末稱頌河尹，仍歸結見問之意。　盤錯，言才堪經世。謳歌，言化能及人。尸鄉係公舊居。誰話雞翁，唯韋獨見問耳。　《杜臆》：杜公贈人諸詩，大概前半頌所贈，後截乃自陳。此獨參錯轉接，承頂呼應，脉理極細。　此章前二段各八句，後段四句收。<br/>　《後漢·虞詡傳》：詡為朝歌長，曰：『不遇盤根錯節，何以别利器。』治政咸稱神明。神明懼，猶言鬼神畏其精鋭。<br/>　陸雲《贈汲郡太守》詩：之子于行，民固謳歌。　《左傳》：敬奉德義。《淮南子》：德義足以懷天下之民。　朱注：《唐書》稱濟文雅，能修飾政事，所至以治稱。此詩盤錯二語，乃是實録。<br/>　《詩正義》：河南偃師縣西二十里，有尸鄉亭。《水經注》：陽渠水，又東流，經漢廣野君酈食其廟南，廟在北山上，成公綏所謂偃師西山，即陸士衡會王輔嗣處也，此山即祝雞翁之故居。　《後漢·袁閎傳》：閎四周築土於庭，以為房室。王續詩：土室映山斜。鶴注：土室，謂依土山以為室，如《宿贊公土室》詩云：『土室延白光，松門耿疏影』是也。諸杜廬與墓，多在河南偃師。故《慿孟倉曹覔土婁舊莊》詩：『平居䘮亂後，不到洛陽岑』，則䘮亂之前，公屢到矣。自<a rel="mw:WikiLink" href="https://zh.wikisource.org/wiki/Category:741年_(提及)" title="Category:741年 (提及)"><span title="741年">開元二十九年</span></a>酹遠祖於洛之首陽，及<a rel="mw:WikiLink" href="https://zh.wikisource.org/wiki/Category:需要指定公元的紀年" title="Category:需要指定公元的紀年"><span title="請指定為“742年”或“908年”">天寶元年</span></a>為姑萬年縣君制服作銘，三年為皇甫妃范陽太君盧氏作誌，皆在河南也。所以公殁又歸祔於偃師。<br/>　《列仙傳》：祝雞翁者，洛陽人也，居尸鄉北山下，養雞百，年餘雞至千頭，皆有名字，欲取呼則種别而至。賣雞及子得千餘萬，輒置錢去之。《説文解字》：喌，喌二口為讙，州，其聲也，讀若祝。祝者，誘致禽畜，和順之意。喌與朱音相似耳。</small><br/>
　　<span id="zeng_wei_zuo_cheng_zhang_ji-n620" about="#mwt369" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#zeng_wei_zuo_cheng_zhang_ji-n620" class="mw-selflink-fragment">贈韋左丞丈濟</a></span><small about="#mwt370" typeof="mw:Transclusion">鶴注此詩當是<a rel="mw:WikiLink" href="https://zh.wikisource.org/wiki/Category:748年_(提及)" title="Category:748年 (提及)"><span title="748年">天寶七載</span></a>冬作</small><br/>
　　<span id="zuo_xia_pin_xu_wei_jin_nian_de_jiu_ru_xiang-n621" about="#mwt371" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#zuo_xia_pin_xu_wei_jin_nian_de_jiu_ru_xiang-n621" class="mw-selflink-fragment">左轄頻虛位今年得舊儒相</a></span><small about="#mwt372" typeof="mw:Transclusion">去聲</small>門韋氏在經術漢臣<small about="#mwt373" typeof="mw:Transclusion">一作官</small>須時議歸前烈<small about="#mwt374" typeof="mw:Transclusion">一作列古列與烈同</small>天倫恨莫俱鴒原荒宿草鳳沼接亨衢<small about="#mwt375" typeof="mw:Transclusion">首從左丞之職叙出韋公門第　舊儒指韋濟相門前烈指其祖父天倫宿草記其兄亡鳳沼謂拜左丞　趙曰魏晉以來左丞得彈奏八座故傅咸云斯乃皇朝之司直天臺之管轄唐六典左右丞掌管轄省事紏察憲章唐書天寶中濟遷尚書左丞三代並為省轄衣冠榮之盧照鄰詩左轄去南臺任昉表臺階虚位　後漢樊準疏公卿各舉明經及舊儒子孫　孟嘗君傳相門必有相　漢書韋賢兼通禮尚書以詩教授號稱鄒魯大儒七十餘為相少子玄成復以明經歷位至丞相鄒魯諺曰遺子黄金滿籯不如768792一經　舊唐書韋思謙武后時同鸞臺鳳閣三品子承慶嗣立長壽中嗣立代承慶為鳳閣舍人<a rel="mw:WikiLink" href="https://zh.wikisource.org/wiki/Category:703年_(提及)" title="Category:703年 (提及)"><span id="id-703nian-n622" title="703年">長安三年</span></a>承慶代嗣立為天官侍郎頃之又代知政事及承慶卒嗣嗣立又代為黄門侍郎前後四職相代又父子三人皆至至宰相有唐以來莫與為比　史記滑稽傳褚先生曰臣幸得以經術為郎　幽通賦懿前烈之純淑舊書濟製先德詩四章詞致高雅　榖梁傳兄弟天倫也何休注兄先弟後天之倫次　詩脊令在原兄弟急難箋雝渠水鳥今在原失其常處則飛鳴求其類　記朋友之墓有宿草而不哭焉注宿草陳根也謂期年陶潛悲從弟詩流塵集虛位宿草旅前庭　舊書嗣立三子孚恒濟皆知名孚累遷至左司員外郎恒開元初為碣山令宇文融密薦恒有經濟才擢拜殿中侍御史為隴右道河西黜陟使出為陳留太守未行而卒朱注濟遷左丞時其兄恒必已先歿故有恨莫俱荒宿草之句　晉中興書荀朂從中書監遷尚書令有賀之者曰奪我鳳凰池諸君何賀耶謝莊讓中書表璧門天䆳鳳沼神深　易何天之衢亨靈光殿賦何天衢以元亨　朱注通典<a rel="mw:WikiLink" href="https://zh.wikisource.org/wiki/Category:684年_(提及)" title="Category:684年 (提及)"><span id="id-684nian-n623" title="684年">光宅元年</span></a>中書省改曰鳳閣濟父祖皆官鳳閣故以接亨衢期之千家本有公自注濟之兄恒亦為給事中此出黄鶴補注他本無之其實誤也</small>有客雖安命衰容豈壯夫家人憂几杖甲子混泥塗不謂矜餘力還來謁大巫歲寒仍顧遇日暮且踟蹰<small about="#mwt376" typeof="mw:Transclusion">此言窮老而受知於韋　應詔退回命之窮也衰容漸改老將至矣憂几杖承衰困泥塗承命今猶乘餘力而求謁者以韋有接遇之情也因此遂起躊蹰盼望之意矣　詩有客戾止　莊子云知不可奈何而安之若命鮑照園葵賦盪然任心樂道安命謝朓詩開鏡眄衰容　揚子雲曰雕蟲之技壯夫不為　月令仲秋之月養衰老授几杖　左傳絳縣老人曰臣生之歲正月甲子朔四百有四十五甲子矣趙孟謝曰使吾子辱在泥塗久矣武之罪也　家人甲子以卦名配支干　梁武帝詩不謂當過時　隋藝文傳筆有餘力詞無竭源　吴志注張紘見陳琳武庫賦歎美之琳答曰河北率少文章易為雄伯今足下在彼所謂小巫見大巫神氣盡矣徐陵詩漳川仰大巫　歲寒日暮寓言窮老亦時值歲暮而云然耳　髙允答宗欽詩雖曰不敏請事金蘭爾其勵之無忘歲寒　王父偃傳日暮途遠故倒行逆施之　詩搔首踟蹰曹植詩攬㘘正踟蹰</small>老驥思千里饑鷹待一呼君能微感激亦足慰榛蕪<small about="#mwt377" typeof="mw:Transclusion">一云折骨效區區　末有望於韋之汲引也　老驥况已之衰饑鷹况已之窮曰思曰待承上踟蹰言韋能感動激發則已不淪於荆榛蕪草矣　此章前二段各八句末段四句收　魏武樂府老驥伏櫪志在千里烈士暮年壯心未已　魏志陳登謂吕布曰曹公言待將軍譬如養鷹然饑則為用飽則颺去孫楚鷹賦饑則易呼　張儀傳蘇秦使人微感張儀趙岐孟子章指千載聞之猶有感激　傅亮表伊洛榛蕪津塗久廢</small>奉贈<small about="#mwt378" typeof="mw:Transclusion">杜臆作呈</small>韋左丞丈二十二韻<small about="#mwt379" typeof="mw:Transclusion">按黄鶴注公以天寶六載應詔赴轂下為李林甫見阻由是退下詩云主上頃見徵青冥却垂翅當是七載所作篇内皆係陳情語當在贈韋左丞丈詩後末云况懷辭大臣明年果又有東都之遊矣　杜臆前詩有頌韋丞語此篇全屬陳情題曰贈似誤恐當作呈</small><br/>
　　紈袴不餓死儒冠多誤身丈人試靜聽賤子請具陳<small about="#mwt380" typeof="mw:Transclusion">首用議論總提　杜臆儒冠誤身乃通篇之主紈袴句特伴語耳　漢書班伯在綺襦紈袴之間非其所好也注綺細綾紈素也並貴戚子弟服　漢書鄧通相當餓死酈食其傳諸客冠儒冠來者沛公輒解其冠溺之吴越春秋伍子胥謂漁父曰性命屬天今屬丈人又王弼易注丈人嚴莊之稱　鮑照書静聽無聞　鮑照樂府主人且勿喧賤子歌一言　蔡琰胡笳去住兩情兮難具陳</small>甫昔少<small about="#mwt381" typeof="mw:Transclusion">去聲一作妙</small>年日早充觀國賓讀書破萬卷下<small about="#mwt382" typeof="mw:Transclusion">去聲</small>筆如有神賦料<small about="#mwt383" typeof="mw:Transclusion">義從平聲讀用去聲</small>揚雄敵詩看<small about="#mwt384" typeof="mw:Transclusion">平聲摭言作將</small>子建親李邕求識靣王翰願為<small about="#mwt385" typeof="mw:Transclusion">陳作為一作卜</small>鄰自謂頗挺出<small about="#mwt386" typeof="mw:Transclusion">一作生</small>立登要路津致君堯舜上再使風俗<small about="#mwt387" typeof="mw:Transclusion">摭言作化</small>淳<small about="#mwt388" typeof="mw:Transclusion">此叙少年自負申言儒冠之事　甫昔八句言學優才敏足以馳騁古今自謂四句欲正君善俗不但文辭見長也此乃備陳學問本領言大而非夸　杜臆公以韋丞為知己故通篇作衷語如讀書破萬卷等句大胆説出絶無謙遜也　沈約詩生平少年日　鶴注壯遊詩云中歲貢舊鄉忤下考功第<a rel="mw:WikiLink" href="https://zh.wikisource.org/wiki/Category:736年_(提及)" title="Category:736年 (提及)"><span title="736年">開元二十四年</span></a>改用禮部侍郎主考公預舉在二十四年之前故主試屬考功郎其時年方二十餘歲宜自謂少年也　易觀國之光利用賓於王　胸羅萬卷故左右逢源而下筆有神書破猶韋編三絶之意蓋熟讀則卷易磨也張遠謂識破萬卷之理另是一解　梁元帝紀兵敗焚圖書十四萬卷曰讀書萬卷猶有今日北史李永和曰丈夫擁書萬卷何假南靣百城　魏文帝典論傅武仲下筆不能自休　孔文舉表性與道合思若有神　漢揚雄嘗作甘泉等賦魏曹子建七步成詩公謂揚雄之賦與已敵體子建之詩於己相近也唐書本傳甫少貧不自振客齊趙間李邕奇其才先往見之　考字書物料之料從去聲料度之料從平聲左傳臣料虞君　北齊書神武自太原來朝見宋游道曰嘗聞其名今日始識其靣　趙曰公哀李邕詩伊昔臨淄亭酒酣託末契重叙東都别朝陰改軒砌追言洛陽相見事豈非公與邕先識靣於洛陽乎新史蓋誤以再見為始識面矣　唐書文苑傳王翰字子羽并州晉陽人及進士第張説輔政召為秘書正字終道州司馬左傳二三子先卜鄰矣陶潛詩思與爾為鄰　朱注邕翰皆公同時前輩識面卜鄰乃當時實事舊注引杜華母使華與王翰卜鄰出偽書杜撰　劉峻辯命論孔墨之挺生　蜀志吕凱傳諸葛丞相英才挺出　古詩何不策高足先據要路津　應璩與弟書伊尹輟耕郅惲牧羊思致君於唐虞濟斯民於塗炭孟子伊尹使是君為堯舜之君　詩序美教化移風俗　何氏語林阮孝緒歎明賓山曰足使還淳返朴</small>此意竟蕭條<small about="#mwt389" typeof="mw:Transclusion">摭言作索</small>行歌非隠淪騎驢十三載<small about="#mwt390" typeof="mw:Transclusion">上聲諸本作三十載盧注作十三載載作年</small>旅食京華春朝扣富兒門暮隨肥馬塵殘杯與冷炙到處潛悲辛主上頃見徵歘<small about="#mwt391" typeof="mw:Transclusion">許勿切</small>然欲求伸青冥却垂翅蹭蹬無縱鱗<small about="#mwt392" typeof="mw:Transclusion">此慨歷年不遇申明誤身之故　蕭條八句前因貢舉不第見徵四句後以應詔退下　黄生曰騎驢六句極言困厄之狀略不自諱隠然見抱負如彼而阨窮乃如此俗眼無一知己矣李陵書但聞悲風蕭條之聲　列子林類年且百歲拾穗行歌　桓譚新論天下神人五一曰神仙二曰隠淪嵇康詩尋山洽隠淪朱注言以窮困行歌非隠淪肥遯之流也　漢靈帝時執政皆騎驢後漢獨行傳向相或騎驢入市乞丐於人　公兩至長安初自<a rel="mw:WikiLink" href="https://zh.wikisource.org/wiki/Category:735年_(提及)" title="Category:735年 (提及)"><span title="735年">開元二十三年</span></a>赴京兆之貢後以應詔到京在天寶六載為十三載也他本作三十載斷誤　儀禮尊士旅食於門鄭注作衆食解魏鍾繇表旅食許下作旅寓之食解矣魏文帝與吴質書旅食南館　郭璞詩京華游俠窟　鮑照詩結友多貴門出入富兒鄰　世説司馬德操曰坐則華屋行則肥馬　顏氏家訓殘杯冷炙之辱戴安道猶遭之况爾曹乎　潛悲辛含悲不忍言也鮑照野鶴賦對鐘鼓而悲辛　年譜天寶六載詔天下有一藝詣轂下李林甫命尚書省皆下之公應詔退下　淮南子主上出令　漢雜事宣帝時蔣蒲與子方召見徵　易尺蠖之屈以求伸也　楚辭據青冥而攄虹注青冥雲也後漢馮異傳始雖垂翅回谿終能奮翼澠池王通東征賦道之不行兮垂翅東歸　海賦蹭蹬窮波　王褒聖主得賢臣頌沛乎若巨魚之縱大壑</small>甚愧丈人厚甚知丈人真每於百僚上猥誦佳句新竊效貢公喜難甘原憲貧焉<small about="#mwt393" typeof="mw:Transclusion">於䖍切</small>能心怏怏秪是走踆踆今欲東入海<small about="#mwt394" typeof="mw:Transclusion">摭言作洛</small>即將西去秦尚憐終南山回首<small about="#mwt395" typeof="mw:Transclusion">一作望</small>清渭濵常擬報一飯<small about="#mwt396" typeof="mw:Transclusion">一作餐</small>况懷辭大臣白鷗没<small about="#mwt397" typeof="mw:Transclusion">一作波</small>浩蕩萬里誰能馴<small about="#mwt398" typeof="mw:Transclusion">末段感懷韋丈而致臨别繾綣之情　甚愧四句藉韋公為知已竊效四句不得志而思去矣今欲四句欲去而不忍徑去常擬四句欲留而不能復留也　詩到尾梢他人幾於力竭公獨滔滔滚滚意思不窮正所謂篇終接混茫也然須玩其轉折層次不可增減非汗漫敷陳者比　此章首段四句中二段各十二句末段十六句收　趙曰厚言其相待之厚如世説范逵深愧其厚意真言其懷抱之真如莊子云其為人也真　書百僚師師史記相國位諸侯王百僚之上　前漢朱雲傳嘉猥稱雲後漢孔融傳猥惠書教曹植責躬表猥垂齒召注猥曲也又解作遝范滂傳所劾猥多此詩言頻誦佳句也　世説孫興公作天台賦成以示范榮期每至佳句輒云應是我輩語　前漢王吉傳吉字子陽與貢禹為友書稱王陽在位貢公彈冠言其取舍同也劉孝標廣絶交論王陽登則貢公喜　仲尼弟子傳原憲攝敝衣冠見子貢子貢恥之曰夫子豈病乎憲曰吾聞之無財者謂之貧學道而不能行謂之病若憲貧也非病也子貢慚而去　吴越春秋公子光心氣怏怏常有愧恨之色怏怏不平貌　西京賦大雀踆踆注踆踆行走貌　莊子石戶之農攜子入於海終身不返易林東入海口　裴讓之詩申胥欲去秦李斯上始皇書天下之士退而不西向裹足不入秦　詩終南何有元和郡縣志終南山在京兆府萬年縣南五十里渭水在萬年縣北五十里　西征賦北有清渭濁涇　史記范雎傳一飯之恩必償後漢李固傳竊感古人一飯之報注謂靈輒也　杜臆白鷗承入海來用海客事屬在自已説以東海望秦川則相去萬里矣　鮑照詩翻波揚白鷗　趙曰浩蕩或取流放之貌如離騷怨靈修之浩蕩或取曠遠之貌如楚辭志浩蕩而傷懷　東坡志林子美白鷗沒浩蕩言滅沒於烟波間耳宋敏求謂鷗不解沒改作波字便覺神氣索然今按易林鳧遊江海沒行千里此沒字所本　阮籍詩雙翮凌長風須臾萬里逝　顏延之五君詠龍性誰能馴馴馴服也范元實詩眼曰山谷謂文章必謹布置每見後學多告以原道命意曲折後予以此㮣考古人法度如子美贈韋左丞詩云紈袴不餓死儒冠多誤身此一篇立意也故使人静聽而具陳之耳自甫昔少年日至再使風俗淳皆言儒冠事業也自此意竟蕭條至蹭蹬無縱鱗言誤身如此也則意舉而文已備矣然必言其所以見韋者於是有厚愧真知之語而所以真知者謂傳誦其詩也然宰相職在薦賢不當徒愛人而已故曰竊效貢公喜難甘原憲貧果不能薦賢則去之可也故將東入海而西去秦然其去也必有遲遲不忍之意故曰尚憐終南山回首清渭濵然所知不可以不别故曰常擬報一飯况懷辭大臣夫如是可以相忘於江湖之外雖韋亦不得而見矣故以白鷗沒浩蕩萬里誰能馴終焉此詩前賢録為壓卷其布置最得正體如官府甲第廳堂房舍各有定處不可亂也韓文公原道與書之堯典蓋如此其他皆謂之變體可也又曰詩有一篇命意有句中命意如此詩前後布置是一篇命意也至其道不忍决去之意則曰尚憐終南山回首清渭濵其道欲與韋别之意則曰常擬報一飯况懷辭大臣此句中命意也蓋如此然後可謂頓挫高雅矣　董養性曰篇中皆陳情告訴之語而無千望請謁之私詞氣磊落傲睨宇宙可見公雖困躓之中英鋒俊彩未嘗少挫也　王嗣奭曰此篇本古詩而頗帶排句以呈左丞故體近莊雅耳通首直抒隠衷如寫尺牘而縱横轉折感憤悲壯之氣溢於行間繾綣躊蹰曲盡其妙東皋雜録或問荆公杜詩何故妙絶古今公曰老杜固嘗言之讀書破萬卷下筆如有神</small><br/>
　　<small about="#mwt399" typeof="mw:Transclusion">嚴羽曰五言始於李陵以興在漢故云古詩　茅一相曰獨孤及云五言之源生於國風廣於離騷著於蘇李盛於曹劉當漢魏之間雖已樸散為器作者猶質有餘而文不足以今揆昔則有朱<span typeof="mw:File"><span><img alt="絃" resource="./File:SKQSfont.pdf" src="images/c37_SKQSfont.pdf_page3500_20px_SKQSfont.pdf.jpg" decoding="async" data-file-type="office" class="mw-file-element" style="width:20; height:20; " data-title="SKQSfont.pdf-page3500-20px-SKQSfont.pdf.jpg"/></span></span>疏越大羹遺味之嘆　徐用吾曰五言古詩或引興起或賦比起須要用意深遠託詞温厚反覆優游雍容不迫或感古懷今或懷人傷已或瀟灑閒適寫景要雅淡推人心之至情摹感慨之微意悲歡含蓄而不傷美刺婉曲而不露要有三百篇遺意　范梈曰五言長篇法有四要曰分段過脉回照讚歎先分為幾段幾節每節句數多少要略均齊首段是叙子一篇之意皆含在其中結段要照應起段且選詩分段節數要均三句則皆三句四句六句八句則皆不參差惟工部夔州後詩間有錯綜然亦不太長太短也次要過句名為血脉此處用兩句一結上一生下也回照謂十步一回頭以照題目又五步作一消息語以讚歎之方不甚迫促長篇怕雜亂一意為一段以上四法備於北征詩舉一隅之道也　胡應麟曰四言簡質句短而調未舒七言浮靡文繁而聲易雜折繁簡之衷居文質之要蓋莫尚於五言故兩漢以還文人藝士平生精力咸萃斯道　又曰統論五言之變則質漓於魏體排於晉調流於宋格䘮於齊　又曰兩漢之詩所以冠古絶今率以得之無意不唯里巷歌謡匠心信口即枚李張蔡未嘗鍛鍊求合而神氣工巧備出天造　又曰古詩浩繁作者至衆雖風格體裁人以代異支流原委譜系具存炎劉之製遠紹國風曹魏之聲近沿枚李陳思而下諸體畢備門戶漸開阮籍左思尚存其質陸機潘岳首播其華靈運之詞淵源潘陸明遠之步馳驟太冲有唐一代拾遺草創實阮前踪太白綜横亦鮑近矱少陵才具無施不可而憲章漢魏祖述六朝所謂風雅之大宗藝林之正朔也又曰古詩軌轍殊多大要不過二格有以和平渾厚悲愴婉麗為宗者即前所列諸家有以高閒曠逸清遠玄妙為宗者六朝則陶唐則王孟常儲韋柳但其格本一偏體靡兼備宜短章不宜鉅什宜古選不宜歌行宜五言律不宜七言律歷考前人遺集靡不然者中唯右丞才高時能旁及至於本調反劣諸子餘雖深造自得然皆株守一隅才之所趨力故難强又曰備諸體於建安者陳王也集大成於開元者工部也青蓮才之逸並駕陳王氣之雄齊驅工部可謂撮勝二家第古風既乏温淳律體微<span typeof="mw:File"><span><img alt="垂" resource="./File:SKQSfont.pdf" src="images/c39_SKQSfont.pdf_page2615_20px_SKQSfont.pdf.jpg" decoding="async" data-file-type="office" class="mw-file-element" style="width:20; height:20; " data-title="SKQSfont.pdf-page2615-20px-SKQSfont.pdf.jpg"/></span></span>整栗故令評者不無軒輊　王世貞曰盧駱王楊號稱四傑詞㫖華靡固沿陳隋之遺而骨氣翩翩意象老境則超然勝之陳正字陶洗六朝鉛華都盡寄託大阮微加斷裁而天韻不及李杜光𦦨千古人人知之滄浪並極推尊而不能致辯元微之獨重子美宋人以為談柄楊用修為李左袒輕俊之士往往耳傳大約五言選體太白以氣為主以自然為宗以俊逸高暢為貴子美以意為主以獨造為宗以奇拔沈雄為貴然太白多露語率語子美多穉語累語置之陶謝間便覺不倫乃欲使之奪曹氏父子耶</small><br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
　　<span about="#mwt400" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷01#du_shi_xiang_zhu_juan_yi-n559" class="mw-selflink-fragment">杜詩詳註卷一</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
