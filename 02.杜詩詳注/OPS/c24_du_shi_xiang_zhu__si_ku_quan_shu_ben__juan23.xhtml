<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷二十三</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c23_du_shi_xiang_zhu__si_ku_quan_shu_ben__juan22.xhtml" title="杜詩詳註 (四庫全書本)/卷22">卷二十二</a></td>
<td style="width:50%;">杜詩詳註　卷二十三</td>
<td class="noprint" style="width:25%; text-align:right; font-size:small;"><a rel="mw:WikiLink" href="c25_du_shi_xiang_zhu__si_ku_quan_shu_ben__juan24.xhtml" title="杜詩詳註 (四庫全書本)/卷24">卷二十四</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt650"><p>　　欽定四庫全書<br/>
　　<span id="du_shi_xiang_zhu_juan_er_shi_san" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#du_shi_xiang_zhu_juan_er_shi_san" class="mw-selflink-fragment">杜詩詳註卷二十三</a></span><br/>
　　翰林院編修仇兆鰲撰<br/>
　　<span id="hu_zhong" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#hu_zhong" class="mw-selflink-fragment">湖中<small about="#mwt11" typeof="mw:Transclusion">一作南</small>送敬十使君適廣陵</a></span><br/>
　　<small about="#mwt12" typeof="mw:Transclusion">鶴注：當是大曆四年潭州作。　<span class="book-name">唐書</span>：揚州廣陵郡，屬淮南道。　公<span class="book-name">追酬高蜀州人日詩序</span>有昭州敬使君超先，當即其人。</small><br/>
　　相見各頭白，其如離别何。幾年一會面，今日復<small about="#mwt13" typeof="mw:Transclusion">扶又切</small>悲歌。<br/>
　　<small about="#mwt14" typeof="mw:Transclusion">首敘送別之情。<br/>
　　<span class="book-name">後漢書</span>：范丹别王奐曰：今子遠適千里，會面無期。</small><br/>
　　少<small about="#mwt15" typeof="mw:Transclusion">去聲</small>壯樂<small about="#mwt16" typeof="mw:Transclusion">音洛</small>難得，歲寒心匪他<small about="#mwt17" typeof="mw:Transclusion">湯河切</small>。氣纏霜匣滿，冰置玉壺多。遭亂實漂泊，濟時曾<small about="#mwt18" typeof="mw:Transclusion">音層</small>琢磨。形容吾較老，膽力爾誰過。<br/>
　　<small about="#mwt19" typeof="mw:Transclusion">此敘彼此心緒。　歲寒句，承各頭白。霜匣玉壺，比敬之氣豪而識精。遭亂、濟時，言己之歷世而才練。皆所謂心匪他也。下二，亦用分承。<br/>
　　盧諶詩：綢繆委心，自同匪他。<br/>
　　<span class="book-name">西京雜記</span>：高帝斬蛇劍，琉璃為匣，十二年一磨瑩，刀上常如霜雪，開匣拔鞘，光彩射人。<br/>
　　樂府：清如玉壺冰。</small><br/>
　　秋晚嶽增翠，風高湖湧波。鶱騰訪知己，淮海莫蹉跎。<br/>
　　<small about="#mwt21" typeof="mw:Transclusion">末敘送别景事。　上二，湖南秋景。下二，廣陵之事。　<span class="book-name">杜臆</span>：本言淮海訪知己，鶱騰莫蹉跎，只互換兩字，不惟調恊，亦且句新。　此章首尾各四句，中間八句。<br/>
　　<span class="book-name">浮淮賦</span>：驚風泛，湧波駭。</small><br/>
　　<span id="wan_qiu_chang_sha" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#hu_zhong" class="mw-selflink-fragment">晚秋長沙蔡五侍御飲筵送殷六參軍歸澧<small about="#mwt22" typeof="mw:Transclusion">音里，一作灃，誤</small>覲省</a></span><br/>
　　<small about="#mwt23" typeof="mw:Transclusion">鶴注：當是大曆四年冬作。　灃州屬岳州府。</small><br/>
　　佳士欣相識，慈顏望遠遊。甘從投轄飲，肯作致<small about="#mwt24" typeof="mw:Transclusion">從<span class="book-name">杜臆</span>，舊作置</small>書郵。高鳥黃雲暮，寒蟬碧樹秋。湖南冬不雪，吾病得淹留。<br/>
　　<small about="#mwt25" typeof="mw:Transclusion">首二，殷六省覲。三四，蔡筵送行。五六，别時秋景。七八，别後旅情。　黃生注：公前有<span class="book-name">送侍御四舅之澧朗</span>詩，疑即致書於此人。五羡殷，六悲己，景中却有寓意。<br/>
　　潘岳<span class="book-name">閑居賦</span>：壽觴舉，慈顏和。　望遠遊，謂親望子歸，用<span class="book-name">論語</span><span title="論語·里仁第四：子曰：父母在，不遠遊。遊必有方。" class="source">遠遊</span>字。<br/>
　　前漢陳孟公嗜酒，每大飲，賓客滿座，輒關門，取客車轄投井中，雖有急，不得去。<br/>
　　<span class="book-name">世說</span>：殷羨為豫章太守，將附書百許函，悉擲水中，曰：沉者自沉，浮者自浮，殷洪喬不能作致書郵。<br/>
　　古樂府：黃雲暮四合，高鳥各分飛。寄語遠遊子，月圓胡不歸。<br/>
　　潘岳<span class="book-name">秋興賦</span>：庭樹槭以灑落兮，勁風戾而吹帷。蟬嘒嘒而寒吟兮，雁飄飄而南飛。　江淹詩：碧樹先秋落。　杜詩此二句，乃敘送别時深秋景物，亦借賓形主。晚唐人<span class="book-name">送别</span>詩云：「一樽酒盡青山暮，千里書回碧樹秋」，本脱胎杜句，而慇勤惜别之情，眷戀懷思之意，皆在於中。風流蘊藉，三復謳吟，意趣正自無窮也。<br/>
　　得淹留，聊避寒也。<span class="book-name">楚辭·九辨</span>：蹇淹留而無成。</small><br/>
　　<small about="#mwt26" typeof="mw:Transclusion">新安黃生白山曰：公欲託殷寄書，詩故歸重於殷，蔡侍御則安頓在投轄句中，與他筵送客詳主略賓者不同，此古文敘事輕重法也。</small><br/>
　　<span id="bie_zhang_shi_san_jian_feng" about="#mwt27" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#bie_zhang_shi_san_jian_feng" class="mw-selflink-fragment">别張十三建封</a></span><br/>
　　<small about="#mwt28" typeof="mw:Transclusion">鶴注：當是大曆四年潭州作。　<span class="book-name">舊唐書</span>：大曆初，道州刺史裴虬薦建封於湖南觀察使韋之晉，辟署參謀，授左清道兵曹參軍，不樂職，輒去，後為徐泗濠節度使。　<span class="book-name">杜臆</span>：觀詩意，張蓋應韋之辟，不樂就職而去，公與之别也。</small><br/>
　　嘗讀唐實錄，國家草昧初。劉裴首建議，龍見<small about="#mwt29" typeof="mw:Transclusion">音現</small>尚躊躇。秦王撥亂姿，一劍總兵符。汾晉為豐沛，暴隋竟滌除。<br/>
　　<small about="#mwt30" typeof="mw:Transclusion">首敘開國勳臣，為下文張本。　此以裴為賓，劉為主。<br/>
　　<span class="book-name">前漢·司馬遷傳贊</span>：善序事理，辨而不華，質而不俚，其文直，其事核，不虛美，不隱惡，故曰實錄。<span class="book-name">唐·藝文志</span>：<span class="book-name">高祖實錄</span>二十卷，敬播撰，房玄齡監修。<span class="book-name">太宗實錄</span>二十卷，敬播、顏胤撰，房玄齡監修。<br/>
　　<span class="book-name">易</span>：天造草昧。謂草雜暗昧之初。<br/>
　　<span class="book-name">劉文靜傳</span>：大業末，為晉陽令，與晉陽宮監裴寂善，文靜見太宗，謂寂曰：「唐公子非常人也」，因與定議起兵。<span class="book-name">通鑑</span>：大業中，高祖鎮太原，時劉文靜為晉陽令，裴寂為晉陽宮監，見天下盜起，知隋必亡，首建議舉大事，帝猶未允，賴秦王贊之，遂起兵汾晉。<br/>
　　蔡邕<span class="book-name">光武清陽宮碑</span>：龍見白水。　躊躇，高祖志未決也。<br/>
　　<span class="book-name">漢·高帝紀</span>：撥亂世，反之正。<br/>
　　又：持三尺劍取天下。<span class="book-name">晉書</span>：雷焕送一劍於張華，一劍自佩。　<span class="book-name">史記·魏公子傳</span>：兵符常在王臥內。<br/>
　　汾晉為唐公故鄉，猶漢之豐沛。<br/>
　　<span class="book-name">漢·武帝紀</span>：滌除與之更始。</small><br/>
　　宗臣則廟食，後祀何疏蕪。彭城英雄種<small about="#mwt31" typeof="mw:Transclusion">上聲</small>，宜膺將<small about="#mwt32" typeof="mw:Transclusion">去聲</small>相<small about="#mwt33" typeof="mw:Transclusion">去聲</small>圖。爾惟外曾孫，倜儻汗血駒。<br/>
　　<small about="#mwt34" typeof="mw:Transclusion">次記張氏淵源，見毓種有自。　此以劉為賓，張為主。<br/>
　　<span class="book-name">劉文靜傳</span>：文靜自言，系出彭城，世居京兆武功，父韶，仕隋戰死，贈儀同三司。<br/>
　　<span class="book-name">漢·東方朔傳贊</span>：倜儻博物。</small><br/>
　　眼中萬少<small about="#mwt36" typeof="mw:Transclusion">去聲</small>年，用意盡崎嶇。相逢長沙亭，乍問緒業餘。乃吾故人子，童丱聯居諸。<br/>
　　<small about="#mwt37" typeof="mw:Transclusion">此遡往日交情。　少年崎嶇，言不如舊交款洽。緒業，謂世緒家業。　朱注：公父閑為兖州司馬，當是趨庭之日，與張玠同遊，而建封相從也。故人，指玠。童丱，指建封。建封以<span class="date" title="800年">貞元十六年</span>終，年六十有六，公開元末遊兖，是時建封纔六七歲耳。舊注謂公幼時與建封友善，謬矣。<br/>
　　<span class="book-name">舊唐書</span>：建封，兖州人，父玠，少豪俠，安祿山反，令偽將李庭偉率蕃兵脅下城邑，玠率鄉豪集兵殺之，太守韓擇木方遣使奏聞，玠遊蕩江南，不言其功。　<span class="book-name">司馬遷傳</span>：賴先人緒業。<br/>
　　<span class="book-name">詩</span>：日居月諸。昌黎詩：為爾惜居諸。亦將虛字作實用。</small><br/>
　　揮手灑衰淚，仰看八尺軀。內外名家流，風神蕩江湖。范雲堪結友<small about="#mwt38" typeof="mw:Transclusion">一作晚交</small>，嵇紹自不孤。<br/>
　　<small about="#mwt39" typeof="mw:Transclusion">此喜知己可憑。　內家為玠之子，外家為文靖外孫，皆名流也。　<span class="book-name">杜臆</span>：范雲、嵇紹一聮，既欲託身，又欲託子，非真重其人，必不作此語。<br/>
　　<span class="book-name">儀禮注</span>：姑之子，外兄弟也。舅之子，內兄弟也。<span class="dynasty">魏</span><span class="name">袁準</span><span class="book-name">正論</span>：中外之親，近於同姓。　<span class="book-name">後漢·方術傳</span>：餘亦斑斑名家焉。<br/>
　　<span class="book-name">劉孝威傳</span>：風神灑落，容止汪洋。<br/>
　　<span class="book-name">梁書</span>：范雲好節尚奇，專趣人之急，少時與領軍長史王畡善，畡亡於官舍，貧無居宅，雲乃迎喪還家，躬營唅殯。<span class="book-name">南史</span>：何遜弱冠舉秀才，范雲見其對策，大相稱賞，結為忘年友。<br/>
　　<span class="book-name">晉書</span>：嵇康與山濤結神交，康臨誅，謂其子紹曰：巨源在，汝不孤矣。</small><br/>
　　擇材征南幕，潮<small about="#mwt40" typeof="mw:Transclusion">一作湖</small>落回鯨魚。載感賈生慟，復<small about="#mwt41" typeof="mw:Transclusion">扶又切</small>聞樂毅書。主憂急盜賊，師老荒京都。舊丘豈<small about="#mwt42" typeof="mw:Transclusion">一作復</small>稅駕，大厦傾宜扶。<br/>
　　<small about="#mwt43" typeof="mw:Transclusion">此送其辭幕歸京。　擇材征南，昔在韋之晉幕中。潮落鯨回，韋卒而張北歸也。賈生慟，有慨時事。樂毅書，不忘舊帥。主憂師老，指吐蕃屢寇，此時豈可息駕舊丘，宜思扶危定傾也。<br/>
　　晉杜預為征南大將軍。<br/>
　　賈誼<span class="book-name">治安策</span>：可為痛哭流涕。<br/>
　　<span class="book-name">史記</span>：樂毅降趙，燕惠王遺毅書，且謝之，毅亦作書報焉。夏侯湛見其書，以為知幾合道，以禮終始。</small><br/>
　　君臣各有分<small about="#mwt44" typeof="mw:Transclusion">音問</small>，管葛本時須。雖當霰雪嚴，未覺栝柏枯。高議<small about="#mwt45" typeof="mw:Transclusion">一作義</small>在雲臺，嘶鳴望天衢。羽人掃<small about="#mwt46" typeof="mw:Transclusion">舊作掃，當作歸，義明而聲恊</small>碧海，功業竟何如。<br/>
　　<small about="#mwt47" typeof="mw:Transclusion">末則勉其憂國濟時也。　才如管葛，皆待時而出，今歲寒，正可有為矣。將來振起朝堂，功業上追文靜，何必效羽人之入海乎。　朱注：史言建封不樂吏職，疑其人蓋有志神仙者，故諷之云：彼羽人掃跡海外，以視功業濟世者，竟何如耶。　掃碧海，趙氏以為澄清天下之比，就指功業言，與朱注不同。　此章前後三段各八句，中間三段各六句。<br/>
　　趙注：<span class="book-name">楚辭</span>：仰羽人於丹丘。言仙人飛騰，如有羽毛焉。</small><br/>
　　<small about="#mwt48" typeof="mw:Transclusion">盧世㴶曰：送魏佑、王砅、張建封，乃滿肚國史實錄，無處發付，特借彼題目，寫我文章，即與本人分上，頗覺迂遠，亦不暇顧。要之，建封自奇士，只「風神蕩江湖」，誰能當此五字耶。</small><br/>
　　<span id="song_lu_shi_si_di" about="#mwt27" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#bie_zhang_shi_san_jian_feng" class="mw-selflink-fragment">送盧十四弟侍御護韋尚書靈櫬歸上都二十四韻</a></span><br/>
　　<small about="#mwt49" typeof="mw:Transclusion">鶴注：當是大曆四年冬潭州作。　韋尚書，即之晉。　公之祖母盧氏，十四其表弟也。</small><br/>
　　素幙度江遠，朱幡登陸微。悲鳴駟馬顧，失涕萬人揮。參佐哭辭畢，門闌誰送歸。從公伏事久，之子俊才稀。長路更執紼，此心猶倒衣。感恩義不小，懷舊禮無違。墓待龍驤詔，臺迎獬豸威。深衷<small about="#mwt50" typeof="mw:Transclusion">一作哀</small>見士則，雅論在兵機。<br/>
　　<small about="#mwt51" typeof="mw:Transclusion">敘侍御送韋，見死生不替之情。　上四，韋公靈櫬。中八，盧公護喪。下四，結上起下。　龍驤承韋，言殁後贈典。獬豸承盧，言宿望還都。深衷，指送喪。論兵，感世亂。<br/>
　　韋櫬從水程而往，故素幕之涉江者遠，朱幡之登陸者少也。趙次公以朱幡為丹旐，本於<span class="book-name">文選注</span>「旐，引柩幡也」。王原叔引朱轓兩輪，轓與幡異。黃鶴引<span class="book-name">衛青傳注</span>「每軍一校，則别為幡」，謂部曲侯送之旗幡。<br/>
　　四皓歌：駟馬高蓋。<br/>
　　陸機詩：揮淚廣川陰。<br/>
　　參佐，謂佐吏參軍。<br/>
　　<span class="book-name">詩</span>：顛倒衣裳。<br/>
　　晉王濬為龍驤將軍，卒，葬柏谷中，大營塋域。<br/>
　　獬豸，獸名，知人曲直而觸不直者。<span class="book-name">舊書·輿服志</span>：法冠，一名獬豸冠，以鐵為柱，其上施珠兩枚，為獬豸之形，左右御史臺服之。<br/>
　　何遜詩：深衷外有規。　<span class="book-name">世說</span>：陳仲舉言為士則，行為士範。<br/>
　　李乂詩：河塞有兵機。</small><br/>
　　戎狄乘妖氣，塵沙落禁闈。往年朝<small about="#mwt52" typeof="mw:Transclusion">音潮</small>謁斷，他日掃<small about="#mwt53" typeof="mw:Transclusion">去聲</small>除非。但促<small about="#mwt54" typeof="mw:Transclusion">一作整</small>銅壺箭，休添玉帳旂。動詢黃閣老，肯慮白登圍。萬姓瘡痍合，群兇<small about="#mwt55" typeof="mw:Transclusion">刊作雄</small>嗜慾肥。刺規多諌諍，端拱自光輝。儉約前王體，風流後代希<small about="#mwt56" typeof="mw:Transclusion">宋本誤作稀</small>。對敭<small about="#mwt58" typeof="mw:Transclusion">同揚</small>期特達，衰朽再芳菲。<br/>
　　<small about="#mwt59" typeof="mw:Transclusion">此慨嘆時事，望侍御歸朝入告。　戎狄乘，謂吐蕃陷京。落禁闈，謂侵犯宮闕。朝謁斷，指代宗幸陜。掃除非，謂禦戎無策。銅壺二句，言天子當早朝勤政，毋事添兵苑中。黃閣二句，言大臣多苟且尸位，不以主辱為憂。瘡痍，謂生民困於兵賦。嗜慾，謂降將恣為驕侈。刺規以下，勉侍御面折廷諍，以圖治安，而儉約愛民，尤為當今切務，故當抗章特達，不可委靡，令我衰朽之人，亦與有榮施也。　朱注：「休添玉帳旂」，即公詩「<a class="source" href="c21_du_shi_xiang_zhu__si_ku_quan_shu_ben__juan20.xhtml#fu_chou_shi_er_shou">由來貔虎士，不滿鳳凰城</a>」意。今按：「儉約前王體」，即公詩「<a class="source" href="c12_du_shi_xiang_zhu__si_ku_quan_shu_ben__juan11.xhtml#you_gan_wu_shou">不過行儉德</a>」，「<a class="source" href="c18_du_shi_xiang_zhu__si_ku_quan_shu_ben__juan17.xhtml#ti_feng">恩加四海深</a>」意。<br/>
　　<span class="book-name">後漢·陳蕃傳</span>：大丈夫處世，當掃除天下。<br/>
　　司馬彪<span class="book-name">續漢書</span>：孔壺為漏，浮箭為刻。陸倕<span class="book-name">漏刻銘</span>：銅史司刻，金徒抱箭。<br/>
　　<span class="book-name">漢書</span>：高帝至平城，冒頓縱精兵三十萬，圍帝於白登七日。<br/>
　　孔融書：群兇破殄。　趙壹<span class="book-name">疾邪賦</span>：肆嗜慾於目前。<br/>
　　希，言當希法前王。<br/>
　　<span class="book-name">書</span>：對揚天子之休命。　<span class="book-name">世說</span>：王導謂顧和曰：此子圭璋特達，機警有鋒。</small><br/>
　　空裏愁書字，山中疾采薇。撥杯要<small about="#mwt60" typeof="mw:Transclusion">平聲</small>忽罷，抱被宿何依。眼冷看<small about="#mwt61" typeof="mw:Transclusion">平聲</small>征蓋，兒扶立釣磯。清霜洞庭葉，故就别時飛。<br/>
　　<small about="#mwt62" typeof="mw:Transclusion">末敘送别之情。　把杯同宿，不可復得，從此征蓋遠行，唯立磯遥望而已。霜凋木葉，對秋增悲也。　此章前二段各十六句，後段八句收。<br/>
　　<span class="book-name">杜臆</span>：撥杯，抛杯不飲也。有<a class="source" href="c24_du_shi_xiang_zhu__si_ku_quan_shu_ben__juan23.xhtml#mu_qiu_wang_pei_dao_zhou_shou_zha_lu_er_qian_xing">撥棄潭州酒</a>可證。</small><br/>
　　<span id="su_da_shi_yu_fang_jiang_pu_fu_ba_yun_ji_yi" about="#mwt63" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#su_da_shi_yu_fang_jiang_pu_fu_ba_yun_ji_yi" class="mw-selflink-fragment">蘇大侍御訪江浦賦八韻記異</a></span><br/>
　　<small about="#mwt64" typeof="mw:Transclusion">鶴注：當是大曆四年潭州作。原題乃詩之序，合題曰「蘇大侍御訪江浦賦八韻記異」，詩止七韻，而題云八韻，用韻取耦不取奇也。</small><br/>
　　蘇大侍御渙，靜者也，旅於江側<small about="#mwt66" typeof="mw:Transclusion">一本有凡是二字，或作乃是，俱羨</small>，不交州府之客，人事都絕久矣。肩輿江浦，忽訪老夫舟檝，已而<small about="#mwt67" typeof="mw:Transclusion">閻若璩曰：當作已而，誤刊而已</small>茶酒內，余請誦近詩，肯吟數首，才力素壯，辭句動人。接對明日，憶其湧思雷出，書篋几杖之外，殷殷留金石聲，賦八韻記異，亦見老夫傾倒於蘇至矣。<br/>
　　<small about="#mwt68" typeof="mw:Transclusion"><span class="book-name">杜臆</span>：渙本盜俠，讀其變律詩，自推作家，肩輿忽訪，能具隻眼，故就此一節取之，而隱衷則微見於記異二字，言其出於意外也。　<span class="book-name">南部新書</span>：渙有變律詩十九首，上廣帥李公。唐人謂涣詩長於諷刺，得陳拾遺一鱗半甲。</small><br/>
　　龐公不浪出，蘇氏今有之。再聞誦新作，突過黃初詩。乾坤幾<small about="#mwt69" typeof="mw:Transclusion">一作泊</small>反覆<small about="#mwt70" typeof="mw:Transclusion">荒服切</small>，揚馬宜同時。今晨清鏡中，白閒生<small about="#mwt71" typeof="mw:Transclusion">一作添</small>黑絲<small about="#mwt72" typeof="mw:Transclusion">此句舊在却變下</small>。余髮喜却變，勝食齋房芝<small about="#mwt73" typeof="mw:Transclusion">此句舊在鏡中下</small>。昨<small about="#mwt74" typeof="mw:Transclusion">一作永</small>夜舟火滅<small about="#mwt75" typeof="mw:Transclusion">黃作天接，一作接天</small>，湘娥簾外悲。百靈未敢<small about="#mwt76" typeof="mw:Transclusion">一作水夜</small>散，風破<small about="#mwt77" typeof="mw:Transclusion">一作浪，一作波</small>寒江遲。<br/>
　　<small about="#mwt78" typeof="mw:Transclusion">詩題「記異」，意凡四層，閉門不出，一異也。詩過前人，二異也。喜變顏色，三異也。感動神靈，四異也。　黃初七子，魏文帝時詩人。「乾坤幾反覆」，言兩漢至魏，世凡幾變。「揚馬宜同時」，蓋以蘇匹己也。　食芝可以返老，誦詩而變黑髮，是勝於茹芝矣。舊本清鏡下，便接齋房芝，解者取其倒插，不如結食芝於下句，意味較長。　<span class="book-name">杜臆</span>：本言其詩泣鬼神，却說到湘娥悲、百靈集、江風遲，如海市蜃樓，恍惚中變怪百出，知杜老胸中，真神靈窟宅也。<br/>
　　後漢龐德公，居峴山之南，未嘗入城府。<br/>
　　謝朓詩：清鏡悲曉髮。　古詩<span class="book-name">長歌行</span>：髮白復變黑。<br/>
　　漢武帝<span class="date" title="前109年">元封二年</span>，芝生甘泉。<span class="book-name">齋房歌</span>：齋房產草，九莖蓮葉。<br/>
　　曹植樂府：湘娥拊琴瑟。<br/>
　　<span class="book-name">宋書</span>：宗愨曰：願乘長風，破萬里浪。</small><br/>
　　<small about="#mwt79" typeof="mw:Transclusion">盧世㴶曰：杜先請蘇涣誦詩，又賦詩贈涣，真傾倒於蘇至矣。及考蘇之為人，起手結局，幾於龍蛇起陸，又慨然作變律詩，想見其無聊無忌。子美既目為靜者，又目為<span title="白跖？" class="comment">白起</span>，繩尺原自井井然。其不交州府，而獨肩輿訪杜，其人固卓詭而具心眼者。子美所以記異也。</small><br/>
　　<small about="#mwt80" typeof="mw:Transclusion">洪容齋<span class="book-name">隨筆</span>曰：子美贈蘇涣詩序云：「渙，靜者也，吟詩殷殷留金石聲」，詩中云「再聞誦新作，突過黃初詩」，又有一篇寄裴道州寄呈蘇渙云：「<a class="source" href="#mu_qiu_wang_pei_dao_zhou_shou_zha_lu_er_qian_xing">附書與裴因示蘇，此生已愧須人扶。致君堯舜付公等，早據要路思捐軀</a>」，其褒重之如此。<span class="book-name">唐·藝文志</span>有涣詩一卷，云渙少喜剽盜，善用白弩，巴蜀商人苦之，稱白跖，以比莊蹻。後折節讀書，進士及第，湖南崔瓘辟從事，繼走交廣，與哥舒晃反，伏誅。然則非所謂靜隱者也。渙在廣州，作變律詩十九首，上廣帥，其一曰「養蠶為素絲，葉盡蠶亦老。傾筐對空床，此意自誰道。一女不得織，萬夫受其寒。一夫不得意，四海行路難。禍亦不在大，福亦不在先。世路險孟門，吾儕當勉旃。」其二曰「毒蜂一成窠，高挂惡木枝。行人百步外，目斷魂為飛。長安大道邊，挾彈誰家兒。手持黃金丸，引滿無所疑。一中紛下來，勢若風雨隨。身如萬箭攅，宛轉迷所之。徒有疾惡心，奈何不知幾。」讀此二詩，可以知其人矣。杜贈渙詩，名為記異，語意不與他等，厥有旨哉。</small><br/>
　　<span id="mu_qiu_wang_pei_dao_zhou_shou_zha_lu_er_qian_xing" about="#mwt81" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#mu_qiu_wang_pei_dao_zhou_shou_zha_lu_er_qian_xing" class="mw-selflink-fragment">暮秋枉裴道州手札率爾遣興<small about="#mwt82" typeof="mw:Transclusion">去聲</small>寄遞呈蘇渙侍御</a></span><br/>
　　<small about="#mwt83" typeof="mw:Transclusion">鶴注：此當是大曆四年潭州作。時公與蘇同在潭州也。</small><br/>
　　久客多枉友朋書，素書一月凡一束。虛名但蒙寒暄<small about="#mwt84" typeof="mw:Transclusion">一作温</small>問，泛愛不救溝壑辱。齒落未是無心人，舌存恥作窮途哭。道州手札適復<small about="#mwt85" typeof="mw:Transclusion">扶又切</small>至，紙長要自三過<small about="#mwt86" typeof="mw:Transclusion">平聲</small>讀。盈把那須滄海珠，入懷本倚崑山玉。撥棄潭州百斛酒，蕪沒瀟<small about="#mwt87" typeof="mw:Transclusion">一作湘</small>岸千株菊。使我晝立煩兒孫，令<small about="#mwt88" typeof="mw:Transclusion">平聲</small>我夜坐費燈燭。<br/>
　　<small about="#mwt89" typeof="mw:Transclusion">從道州手札敘起。　上六，借形。下八，指裴。　朱注：道州之書，寶如珠玉，故無心飲酒對菊，而讀之晝夜忘倦。　煩兒孫，立久須扶也。<br/>
　　古詩：中有尺素書。<br/>
　　梅福書：賜以一束之帛。<br/>
　　<span class="book-name">晉書</span>：王獻之嘗與兄徽之、操之詣謝安，二兄多言俗事，獻之寒温而已。既出，安曰：吉人辭寡。<br/>
　　王符<span class="book-name">自敘</span>：髮白齒落，日月逾邁。<br/>
　　<span class="book-name">史記</span>：張儀為楚相笞掠，謂其妻曰：「視吾舌尚在否」，妻笑曰：「在」，儀曰：「足矣」。<br/>
　　<span class="book-name">王筠傳</span>：筠於書，三過五抄。<br/>
　　<span class="book-name">狄仁傑傳</span>：閻立本謂曰：君可謂滄海遺珠矣。<br/>
　　古詩：置書懷袖中，三歲字不滅。<span class="book-name">世說</span>：<span class="name">毛曾</span>與<span class="name">夏侯玄</span>並坐，時人謂蒹葭倚玉樹。　崑山片玉，用晉郄詵語。<br/>
　　<span class="book-name">世說</span>：阮步兵廚中貯酒數百斛。<span class="book-name">荊州記</span>：長沙郡酃縣有酃湖，周迴三里，取湖水為酒，極甘美。<span class="book-name">元和郡縣志</span>：晉武帝平吳，薦酃酒於太廟。</small><br/>
　　憶子初尉永嘉去，紅顏白面花映肉。軍符侯印取豈遲，紫燕騄耳行甚速。聖朝<small about="#mwt90" typeof="mw:Transclusion">音潮</small>尚飛戰鬥塵，濟世宜引英俊人。黎元愁痛會蘇息，戎狄跋扈徒逡巡。授鉞築壇聞意旨，頹綱漏網期彌綸。郭欽上<small about="#mwt91" typeof="mw:Transclusion">時掌切</small>書見大計，劉毅答詔驚群臣。他日更<small about="#mwt92" typeof="mw:Transclusion">平聲</small>僕語不淺，明公論<small about="#mwt93" typeof="mw:Transclusion">平聲</small>兵氣益振<small about="#mwt94" typeof="mw:Transclusion">平聲</small>。<br/>
　　<small typeof="mw:Transclusion">此歷敘裴公位望。　上四，憶其既往。下十，冀其將來。　軍符侯印，乃刺史所用者。紫燕騄耳，喻其得位之速。提綱而息黎元，見文足經邦。授鉞而驅戎狄，見武能戡亂。郭欽上書，為吐蕃寇邊而發。劉毅答詔，為代宗好貨而發。末二句，用倒結，謂聽其平日語言，長於論兵，故知之也。<br/>
　　公前有<span class="book-name">送裴二尉永嘉</span>詩。<br/>
　　紫燕，漢文帝良馬。騄耳，周穆王八駿之一。<br/>
　　<span class="book-name">晉書</span>：漢魏故事，遣將出征，符節郎授節鉞於明堂。　築壇，見<span class="book-name">韓信傳</span>。　<span class="book-name">賈誼傳</span>：皆聞意旨。<br/>
　　陸機<span class="book-name">諸侯論</span>：六臣犯其弱綱，七子衝其漏網。　<span class="book-name">易傳</span>：故能彌綸天地之道。<br/>
　　<span class="book-name">晉書</span>：侍御史郭欽上疏曰：戎狄强獷，歷世為患，宜及平吳之威，漸徙內郡雜虜於邊地，峻四夷出入之防，明先王荒服之制。<br/>
　　又：武帝嘗問劉毅曰：「朕可方漢何主」，對曰：「桓靈」，帝曰：「何至於此」，對曰：「桓靈賣官，錢入官庫，陛下賣官，錢入私門，以此言之，殆不如也」，帝大笑曰：「桓靈之世，不聞此言」。<br/>
　　<span class="book-name">記·儒行</span>：孔子對魯哀公曰：遽數之，不能終其物。悉數之，乃留，更僕未可終也。注：僕，太僕也。君燕朝，則正位，掌儐相。更之者，為久將倦，故使之更代也。<br/>
　　<span class="book-name">後漢書</span>：皇甫嵩答董卓曰：昔與明公，俱為鴻鵠。　左思詩：酒酣氣益振。</small><br/>
　　傾壺簫管動<small about="#mwt95" typeof="mw:Transclusion">荊作動，一作理，一作黑</small>白髮，儛劍霜雪吹青春。宴筵曾<small about="#mwt96" typeof="mw:Transclusion">音層</small>語蘇季子，後來傑出雲孫比。茅齋定王城郭門，藥物楚老漁商市。市北肩輿每聯袂，郭南抱甕亦隱<small about="#mwt97" typeof="mw:Transclusion">去聲</small>几。無數將軍西第成，早作丞相<small about="#mwt98" typeof="mw:Transclusion">去聲</small>東山起。鳥雀苦肥秋粟菽，蛟龍欲蟄寒沙水。天下鼓角何時休，陣前部曲終日死。<br/>
　　<small about="#mwt99" typeof="mw:Transclusion">此記蘇渙情事。上八，述其客潭之迹。下六，惜其抱才不用。　傾壺儛劍，指前此湘江之宴，此時蘇蓋在坐，而曾與接語也。盧注：蘇卜齋定王郭門，公賣藥魚商市上，蘇訪公於市北，則肩輿頻至，公訪蘇於郭南，則隱几蕭然，此敘彼此往來之誼也。公昔<span class="book-name">進三大禮賦表</span>中，有賣藥都市句，知此處藥物楚老，當屬自謂。　西第東山，指當時濫叨將相者。張遠注：鳥雀苦肥，蛟龍欲蟄，即所謂「侏儒飽欲死，臣朔飢欲死」也。　鼓角未休，部曲死戰，見多事之秋，非鳥雀庸才所能勝任，而蛟龍奮起，必不終困寒沙也。趙注將此二句作起下之詞，據上段更僕論兵二語，已結裴公，則此段鼓角部曲二語，宜結蘇君。<br/>
　　霜雪，指劍光。<br/>
　　<span class="book-name">徐稚傳</span>：角立傑出。　<span class="book-name">爾雅</span>：七世曰雲孫。<br/>
　　定王城、漁商市，皆在潭州。　謝靈運詩：楚老憎蘭芳。　又：漁商豈安流。<br/>
　　<span class="book-name">楚國先賢傳</span>：諸阮居市北而富，每出，肩與數十，連袂牽裾，飲酣自若。<br/>
　　抱甕，見前「<a class="source" href="c9_du_shi_xiang_zhu__si_ku_quan_shu_ben__juan08.xhtml#tie_tang_xia">汲井歲搰搰</a>」。<br/>
　　<span class="book-name">後漢·馬融傳</span>：融為<span class="book-name">大將軍西第頌</span>，頗為正直所羞。<br/>
　　<span class="book-name">謝安傳</span>：高崧戲之曰：卿累違朝旨，高臥東山。</small><br/>
　　附書與裴因示蘇，此生已愧須人扶。致君堯舜付公等，早據要路思捐軀。<br/>
　　<small about="#mwt101" typeof="mw:Transclusion">末段，交勉裴蘇，結出寄呈之意。　<span class="book-name">杜臆</span>：裴本端人，借此引蘇，欲使亂世奸雄，轉為治世能臣也。　必致身，方能致君，故以捐軀告之，未幾蘇以附叛見誅，有負公之明訓矣。　此章前三段各十四句，末段四句結。<br/>
　　上二段分敘裴蘇，故此處一語雙關，但直云與裴并示蘇，似詩注，不是詩句，頗嫌直率。<br/>
　　須人扶，謂扶持國家。<br/>
　　<span class="book-name">平原君傳</span>：公等碌碌。<br/>
　　曹植表：憂國忘家，捐軀濟難。</small><br/>
　　<small about="#mwt102" typeof="mw:Transclusion">此詩用意錯綜，有換意不换韻處，有换韻不换意處，公長篇古風，往往變化莫測。</small><br/>
　　<span id="feng_zeng_li_ba_zhang_xun_pan_guan" about="#mwt103" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#feng_zeng_li_ba_zhang_xun_pan_guan" class="mw-selflink-fragment">奉贈李八丈曛判官</a></span><br/>
　　<small about="#mwt104" typeof="mw:Transclusion">鶴注：當是大曆四年秋在潭州作。</small><br/>
　　我丈特<small about="#mwt106" typeof="mw:Transclusion">一作時</small>英特，宗枝神堯後。珊瑚市則無，騄驥人得有。早年見標格，秀氣衝<small about="#mwt108" typeof="mw:Transclusion">一作通</small>星<small about="#mwt109" typeof="mw:Transclusion">一作牛</small>斗。事業富清機，官曹貞<small about="#mwt110" typeof="mw:Transclusion">一作正</small>獨守。<br/>
　　<small about="#mwt111" typeof="mw:Transclusion">首段，稱美李丈，是贈言。　珊瑚騄驥，比其貴重難得。標格秀氣，言其才品不凡。清機獨守，贊其有為有守。<br/>
　　<span class="book-name">魏志</span>：司馬懿少聰達，多大略，崔琰謂其兄朗曰：君弟聰亮明允，剛斷英特，非子所及。<br/>
　　神堯，唐高祖也。<br/>
　　<span class="book-name">述異記</span>：鬱林郡有珊瑚市，海客市珊瑚處也。<br/>
　　騄耳、騏驥，穆天子駿馬。<br/>
　　曹攄詩：精義測神奧，清機發妙理。</small><br/>
　　頃來樹佳<small about="#mwt112" typeof="mw:Transclusion">一作嘉</small>政，皆已傳衆口。艱難體貴安，冗長<small about="#mwt113" typeof="mw:Transclusion">去聲</small>吾敢取<small about="#mwt114" typeof="mw:Transclusion">此苟切</small>。區區猶歷試，炯炯更持久。<br/>
　　<small about="#mwt115" typeof="mw:Transclusion">此承「官曹貞獨守」。　艱難之時，安靜而無繁冗，此言其識治體。區區一判，歷試而心久持，此言其有定力。<br/>
　　陸機<span class="book-name">文賦</span>：固無取乎冗長。趙曰：凡物之剩者，為冗長。<br/>
　　東方朔<span class="book-name">答客難</span>：曠日持久。</small><br/>
　　討論<small about="#mwt116" typeof="mw:Transclusion">平聲</small>實解頤，操割紛應手。篋書積諷諌，宮闕限奔走。入幕未展才<small about="#mwt117" typeof="mw:Transclusion">一作懷</small>，秉鈞孰為偶。<br/>
　　<small about="#mwt118" typeof="mw:Transclusion">此承清機富事業。　解頤，謂博通典故。應手，謂練達時務。志存諷諌而身屈幕僚，惜其大才小用也。<br/>
　　<span class="book-name">匡衡傳</span>：匡說詩，解人頤。<br/>
　　<span class="book-name">左傳</span>：未能操刀而使割也。　<span class="book-name">莊子</span>：得之于心，應之于手。<br/>
　　<span class="book-name">詩</span>：予曰有奔走。<br/>
　　<span class="book-name">世說</span>：郄公可謂入幕之賓。<br/>
　　<span class="book-name">詩</span>：秉國之鈞。</small><br/>
　　所親問淹泊，泛愛惜衰朽。垂白辭<small about="#mwt119" typeof="mw:Transclusion">吳作辭，<span class="book-name">英華</span>作慕，一作亂</small>南翁，委身希北叟。真成窮轍鮒，或似喪<small about="#mwt120" typeof="mw:Transclusion">去聲</small>家狗。秋枯洞庭石，風颯長沙柳。高興<small about="#mwt121" typeof="mw:Transclusion">去聲</small>激荊衡，知音為<small about="#mwt122" typeof="mw:Transclusion">去聲</small>回首。<br/>
　　<small about="#mwt123" typeof="mw:Transclusion">末敘贈李之意。　所親，指李。泛愛，概言。辭南希北，公將北歸。窮轍二句，自傷淹泊。秋枯二句，借比衰朽。高歌聲激，即指此詩。　此章八句起，十句結，中二段各六句。<br/>
　　趙注：<span title="論語·學而第一：
子曰：弟子入則孝，出則弟，謹而信，汎愛眾，而親仁。行有餘力，則以學文。 " class="source">泛愛</span>，出<span class="book-name">論語</span>。殷仲文詩：廣筵散泛愛。遂以為朋友之呼矣。<br/>
　　<span class="book-name">史記</span>：南公曰：楚雖三戶，亡秦必楚。<span class="book-name">真隱傳</span>：南公為楚人而居國南鄙，因公為號，著書言陰陽事。<br/>
　　委身，謂脫身。　<span class="book-name">馬融傳</span>：得北叟之後福。趙注：班固<span class="book-name">通幽賦</span>：北叟頗識其倚伏。指塞上之翁為北叟也。　錢箋：高允<span class="book-name">塞上公亭詩序</span>曰：延和三年，余赴京師，北行失道，夜宿代之快馬亭，其俗云古塞上公所遺之邑也，公有良馬，因以命之。代人云：塞上公，姓李，代之李氏，並其後也。<br/>
　　隋煬帝詩：真成遭箇春。　窮轍鮒，見<span class="book-name">莊子</span>。<br/>
　　<span class="book-name">孔子世家</span>：累累如喪家狗。<br/>
　　趙注：水落石出，所以為枯。<br/>
　　魏文帝<span class="book-name">與吳質書</span>：伯牙絕弦於鍾期，痛知音之難遇。</small><br/>
　　<span id="feng_song_wei_liu_zhang_you_shao" about="#mwt124" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#feng_song_wei_liu_zhang_you_shao" class="mw-selflink-fragment">奉送魏六丈佑少<small about="#mwt125" typeof="mw:Transclusion">去聲</small>府之交廣</a></span><br/>
　　<small about="#mwt126" typeof="mw:Transclusion">黃鶴編在大曆三年岳州，今從朱氏，編入四年冬潭州詩內。　<span class="book-name">舊唐書</span>：<span class="date" title="622年">武德五年</span>，改隋交趾郡為交州總管府，後改安南都護府。<span class="date" title="621年">武德四年</span>，置廣州總管府，後改中都督府。</small><br/>
　　賢豪贊經綸，功成空名<small about="#mwt128" typeof="mw:Transclusion">一作名空</small>垂。子孫不振耀<small about="#mwt129" typeof="mw:Transclusion">一云沒不振</small>，歷代皆有之。鄭公四葉孫，長大常苦饑。衆中見毛骨，猶是麒麟兒。磊落貞觀<small about="#mwt130" typeof="mw:Transclusion">去聲</small>事，致君樸直詞。家聲蓋六合，行色何其微。<br/>
　　<small about="#mwt131" typeof="mw:Transclusion">從魏氏先世敘起。　上四，感盛衰靡常。下八，憐鄭公之後。<br/>
　　<span class="book-name">老子</span>：功成名遂。<br/>
　　<span class="book-name">魏徵傳</span>：<span class="date" title="633年">貞觀七年</span>，進左光祿大夫、鄭國公。<br/>
　　<span class="book-name">易林</span>：長大成就。<br/>
　　<span class="book-name">世說</span>：<span class="name">王右軍</span>道<span class="name" title="祖約">祖士少</span>，風領毛骨，恐沒世不復見如此人。<br/>
　　麒麟兒，注見十卷。<br/>
　　<span class="book-name">新唐書</span>：<span class="name">徵</span>犯顏正諫，議者謂雖<span class="name">賁</span><span class="name">育</span>不能過。<br/>
　　<span class="book-name">莊子</span>：六合之內，論而不議。梁元帝<span class="book-name">纂要</span>：天地四方曰六合。<br/>
　　<span class="book-name">莊子</span>：車馬有行色。</small><br/>
　　遇我蒼梧陰<small about="#mwt132" typeof="mw:Transclusion">一作野</small>，忽驚會面稀。議論有餘地，公侯來未遲。虛思黃金遺<small about="#mwt133" typeof="mw:Transclusion">去聲，一作責</small>，自笑青雲期。長<small about="#mwt134" typeof="mw:Transclusion">子兩切</small>卿久病渴，武帝元同時。季子黑貂敝，得無妻嫂欺。尚為諸侯客，獨屈州縣卑。南遊炎海甸，浩蕩從此辭。窮途仗神道，世亂輕土宜。解帆歲云暮，可與春風歸。<br/>
　　<small about="#mwt135" typeof="mw:Transclusion">此承上行色微。　上十，傷其懷才落魄。下八，憐其冒險出遊。議論有餘，可以上繼直詞。公侯未遲，可以重振家聲。乃長卿不遇，是青雲無期矣。季子空囊，是黃金莫遺矣。且卑官作客，中路又復蕭條，仗神以庇，輕去土鄉，亦不得已而南遊耳。冬往春歸，蓋暫行而非宦迹也。　消渴貂敝，諸侯賓客，他章皆自謂，此則指魏佑。舊注誤涉自己，於上下文氣不接，得朱注正之。<br/>
　　鶴注：蒼梧山在道州。蒼梧陰，則潭岳也。<br/>
　　古詩：主稱會面難。<br/>
　　<span class="book-name">莊子</span>：其於遊刃為有餘地。<br/>
　　<span class="book-name">魏志</span>：王粲曰：人人欲為公侯。<br/>
　　<span class="book-name">解嘲</span>：當塗者升青雲。<br/>
　　<span class="book-name">司馬相如傳</span>：武帝讀<span class="book-name">子虛賦</span>，善之，曰：朕獨不得與此人同時哉。<br/>
　　<span class="book-name">國策</span>：蘇秦說秦王，不行，黑貂之裘敝，大困而歸，至家，妻不下機，嫂不為炊。<br/>
　　<span class="book-name">後漢·隗囂傳</span>：方望曰：所謂神道設教，求助人神者也。<br/>
　　<span class="book-name">吳越春秋</span>：相五土之宜。</small><br/>
　　出入朱門家，華屋刻蛟螭。玉食亞王者，樂張遊子悲。侍婢豔傾城，綃綺輕<small about="#mwt136" typeof="mw:Transclusion">一作煙</small>霧霏。掌<small about="#mwt137" typeof="mw:Transclusion">郭作堂</small>中琥珀鍾，行酒雙逶迤。新歡繼明燭，梁棟星辰飛。兩情顧盻合，珠碧贈于斯。上貴見<small about="#mwt138" typeof="mw:Transclusion">去聲</small>肝膽，下貴不相<small about="#mwt139" typeof="mw:Transclusion">一作見</small>疑。心事披寫間，氣酣達<small about="#mwt140" typeof="mw:Transclusion">一作遠</small>所為。錯揮鐵如意，莫避珊瑚枝。<br/>
　　<small about="#mwt142" typeof="mw:Transclusion">此承上遊炎海。　上十，廣南宴會之盛。下八，少府意氣之豪。　宮室飲食，聲樂服飾，寶器珍玩，備言貴族之奢華。張綖云：交廣遠於中國，故其風俗如此，自陸賈使南粤時已然矣。見肝膽，則哀情盡露。不相疑，乃形迹無間。兩者微有深淺，故分上下。達所為，一發其胸中磊落之氣也。　<span class="book-name">杜臆</span>：上文言思黃金、笑青雲，可見此行所望於地主者不小，故縱談其所想望，而終致規諷焉。<br/>
　　<span class="book-name">十洲記</span>：藏養生而侍朱門。<br/>
　　<span class="book-name">世說</span>：司馬德操曰：坐則華屋，行則肥馬。<br/>
　　<span class="book-name">書</span>：維辟玉食。<br/>
　　<span class="book-name">莊子</span>：黃帝張咸池之樂。<br/>
　　古詩：一笑傾人城。<br/>
　　<span class="book-name">洛神賦</span>：曳霧綃之輕裾。<br/>
　　陳藏器曰：琥珀，出罽賓國。<br/>
　　<span class="book-name">漢書注</span>：佐酒，助行酒也。　雙逶迤，指送酒佳人。<br/>
　　謝惠連<span class="book-name">雪賦</span>：燎薰爐兮炳明燭。<br/>
　　星辰，指梁上之燈。<br/>
　　古詩：顧盻生光輝。<br/>
　　<span class="book-name">蔡邕傳</span>：輸寫肝膽。<br/>
　　謝朓詩：心事俱已矣。<br/>
　　<span class="book-name">晉·石崇傳</span>：武帝嘗以珊瑚樹賜王愷，高二尺許，世所罕比。愷示崇，崇便以鐵如意撃之，應手而碎，愷既惋惜，崇曰：「不足恨」，乃命左右悉取珊瑚樹高三四尺者六七株。　碧珠、珊瑚，皆交廣所出。</small><br/>
　　始兼<small about="#mwt145" typeof="mw:Transclusion">一作無</small>逸邁興<small about="#mwt146" typeof="mw:Transclusion">去聲</small>，終慎賓主儀。戎馬闇天宇，嗚呼生别離。<br/>
　　<small about="#mwt147" typeof="mw:Transclusion">末復丁寧致戒，殷勤惜别之情，並見於斯矣。　趙注：擊碎珊瑚，雖興之豪邁，然賓主威儀，不可不慎此，又勗之以義。盧注：魏此行，將有新知之樂，公送時，則懷生别之悲耳。　此章十二句起，四句結，中間二段各十八句。<br/>
　　<span class="book-name">詩</span>：敬慎威儀。<br/>
　　<span class="book-name">楚辭</span>：悲莫悲兮生别離。</small><br/>
　　<span id="bei_feng-n2569" about="#mwt149" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#bei_feng-n2569" class="mw-selflink-fragment">北風</a></span><br/>
　　<small about="#mwt150" typeof="mw:Transclusion">黃鶴編在大曆三年，今從朱氏，編在四年秋潭州作。　趙注：自天寶十五年至此已十二年矣，此云十年，舉其大數耳。</small><br/>
　　北風破南極，朱鳳日威<small about="#mwt152" typeof="mw:Transclusion">一作低</small>垂。洞庭秋欲雪，鴻雁將安歸。十年殺氣盛，六合人煙稀。吾慕漢楚老，時清猶茹芝。<br/>
　　<small about="#mwt153" typeof="mw:Transclusion">上四，比興。下四，敘情。　朱鳳低垂，鴻雁無歸，喻己之流離失所，此因亂離所致，故有殺盛人稀之感。四皓採芝，時清猶隱，今亂後將焉適耶，語意緊與上截相應。　<span class="book-name">杜臆</span>：此係古風，故不用沈韻。<br/>
　　劉楨詩：鳳凰集南嶽。　公<span class="book-name">朱鳳行</span>：<a class="source" href="#zhu_feng_xing">瀟湘之山衡山高，山巔朱鳳聲嗷嗷</a>。　趙汸注：威垂，無氣象也。<br/>
　　<span class="book-name">司馬相如傳</span>：六合之內。注：天地四方，謂之六合。</small><br/>
　　<small about="#mwt154" typeof="mw:Transclusion">胡應麟曰：此詩首尾，俱四支韻，中間兩用五微，蓋古體通用，非出韻也。律詩出韻者，<span class="book-name">玉山</span>詩出芹字，<span class="book-name">雨晴</span>詩出農字。排律出韻者，<span class="book-name">贈王侍御契</span>出勤字。蓋撿點少疏，即作家或未能免耳。</small><br/>
　　<span id="you_ren" about="#mwt155" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#you_ren" class="mw-selflink-fragment">幽人</a></span><br/>
　　<small about="#mwt156" typeof="mw:Transclusion">朱注：詩末有五湖浩蕩語，必居湖南時作。<span class="book-name">草堂本</span>編入潭州詩內，今從之。　<span class="book-name">易</span>：幽人貞吉。陸機詩：幽人在空谷。</small><br/>
　　孤雲亦群游，神物有<small about="#mwt158" typeof="mw:Transclusion">一作識</small>所歸。靈<small about="#mwt159" typeof="mw:Transclusion">蔡作靈，一作麟</small>鳳在赤霄，何當<small about="#mwt160" typeof="mw:Transclusion">一作嘗</small>一來儀。<br/>
　　<small about="#mwt161" typeof="mw:Transclusion">首段，託物比興，起下一段。　朱注：雲得龍而自歸，況幽人之類聚。鳳翔霄而不下，況幽人之高舉。　孤雲，乃初起者。群游，則四集矣。雲歸神物，即<span class="book-name">易</span>「雲從龍」之義。<br/>
　　陶潛詩：孤雲獨無依。　蔡邕<span class="book-name">書勢</span>：象鴻鵠群遊。<br/>
　　<span class="book-name">易</span>：天生神物。<br/>
　　朱注：趙次公引<span class="book-name">南史</span>：寶誌見徐陵曰：「此天上石麒麟」，則麟亦可言在赤霄，然不可云來儀，當依夢弼，作靈鳳為是。　毛萇<span class="book-name">詩傳</span>：鳳，靈鳥，仁瑞也。<span class="book-name">抱朴子</span>：靈鳳卷翮以幽戢。　張協<span class="book-name">七命</span>：掛歸翮於赤霄之表。<br/>
　　<span class="book-name">書</span>：鳳凰來儀。</small><br/>
　　往與惠詢<small about="#mwt162" typeof="mw:Transclusion">一作旬</small>輩，中年滄洲期。天高無消息，棄我忽若遺。內懼非道流，幽人見<small about="#mwt163" typeof="mw:Transclusion">一作在</small>瑕疵。<br/>
　　<small about="#mwt164" typeof="mw:Transclusion">此想幽人而不可見，應上靈鳳何來儀。　有期約而未果，豈真人昇天，遂棄我乎，祗恐身非有道，不免見摘於幽人耳。　朱注：公有<span class="book-name">送惠二過東溪</span>詩云「<a class="source" href="c19_du_shi_xiang_zhu__si_ku_quan_shu_ben__juan18.xhtml#song_hui_er_gui_gu_ju">空谷滯斯人</a>」，又云「<a class="source" href="c19_du_shi_xiang_zhu__si_ku_quan_shu_ben__juan18.xhtml#song_hui_er_gui_gu_ju">黃綺未稱臣</a>」，與此詩「中年滄洲期」句合，詢，或其名也。<span class="book-name">杜臆</span>：惠詢必非惠遠、許詢，惠詢亦不相配也。<br/>
　　<span class="book-name">詩</span>：將安將樂，棄予如遺。郭泰機詩：衣工秉刀尺，棄我忽若遺。<br/>
　　<span class="book-name">北山移文</span>：覈元元於道流。<br/>
　　<span class="book-name">左傳</span>：不女瑕疵。</small><br/>
　　洪濤隱笑語<small about="#mwt165" typeof="mw:Transclusion">從樊本，一作語笑</small>，鼓枻蓬萊池。崔嵬扶桑日，照耀珊瑚枝。風帆倚翠蓋<small about="#mwt167" typeof="mw:Transclusion">一作巘</small>，暮把東皇衣。<br/>
　　<small about="#mwt168" typeof="mw:Transclusion">此寫幽人遊仙之樂，應上神物有所歸。　涉洪濤，泛蓬萊，至扶桑，翠蓋之下，手把仙衣，幽人意者在是耶。<br/>
　　曹植詩：泛舟越洪濤。　<span class="book-name">謝安傳</span>：笑語移日。<br/>
　　孫楚賦：舟人鼓枻而揚波。張楫曰：枻，舵也，音洩。<br/>
　　<span class="book-name">山海經</span>：大荒之中，暘谷上有扶桑，十日所浴，九日居下枝，一日居上枝，皆載烏。<br/>
　　梁元帝詩：照耀珊瑚鞭。<br/>
　　韋誕<span class="book-name">景福殿賦</span>：龍舟兮翳翠蓋。<br/>
　　屈平<span class="book-name">九歌</span>有<span class="book-name">東皇太一</span>。</small><br/>
　　嚥漱元和津，所思煙霞<small about="#mwt169" typeof="mw:Transclusion">一作霧</small>微。知名未足稱，局趣<small about="#mwt170" typeof="mw:Transclusion">音促</small>商山芝。五湖復<small about="#mwt171" typeof="mw:Transclusion">扶又切</small>浩蕩，歲暮有餘悲。<br/>
　　<small about="#mwt172" typeof="mw:Transclusion">末嘆不得與之為侣也。　欲效漱津之法，託迹煙霞，但為知名所誤，故望商山而局促耳，今者歲暮湖濱，能無念幽人而悲感乎。　此章四句起，下三段各六句。<br/>
　　<span class="book-name">黃庭經</span>：口為玉池太和官，漱嚥靈液災不干。注：口中液水為玉津。<span class="book-name">中黃經</span>：但服元和除五榖，必獲寥天得真籙。　注：服元和，謂嚥津液。<br/>
　　漢武帝曰：局促效轅下駒。<br/>
　　張恊詩：歲暮懷百憂。</small><br/>
　　<small about="#mwt173" typeof="mw:Transclusion">鍾惺曰：此絕妙遊仙詩，非唯無丹藥瓢笠氣，亦并無雲霞山澤氣，覺太白語出之猶濫而易。<br/>
　　盧元昌曰：此章大意是寓言，起口四句，況己如孤雲，寡偶少徒，又如靈鳳，非出其時也。「天高無消息」，君門九重也。「棄予忽如遺」，退若墜淵也。「內懼非道流，幽人見瑕疵」，信見疑、忠見謗也。「洪濤隱笑語，鼓枻蓬萊池」，憂讒畏譏，思與人共濟也。「崔嵬扶桑日，照耀珊瑚枝」，遊神於蓬萊宮闕，青瑣朝班也。「風帆倚翠蓋，暮把東皇衣」，猶望翠華重過，美人一晤也。「嚥漱元和津，所思煙霞微」，若將屏一切，凝萬慮，冀閶闔之或通也。「知名未足稱，局促商山芝」，自悼修名不立，進不能離尤，退不能修初服也。公為扈從臣，亦商山羽翼之流。「五湖復浩蕩，歲暮有餘悲」，既不能為採芝四皓，又不能為泛湖少伯。曰「有餘悲」，情見乎詞矣。<span class="book-name">留青日札</span>詮「<a class="source" href="c14_du_shi_xiang_zhu__si_ku_quan_shu_ben__juan13.xhtml#ba_shu_chou_shui_yu_wu_men_xing">蓬萊如可到，衰白問群仙</a>」，謂公戀戀不忘朝廷，冀衰老而猶得見君，今於此篇亦然。<br/>
　　補註：詩以「幽人」命題，蓋公年已老，不能用世，欲託高人以遯迹。當從伯敬、長孺之說。盧氏註與詩意不合。</small><br/>
　　<span id="jiang_han" about="#mwt174" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#jiang_han" class="mw-selflink-fragment">江漢</a></span><br/>
　　<small about="#mwt175" typeof="mw:Transclusion">舊編在夔州，今依蔡氏，入在湖南詩內，與下首「<a class="source" href="#de_yu">江漢山重阻</a>」為同時之作，蓋大曆四年秋也。</small><br/>
　　江漢思歸客，乾坤一腐儒。片雲天共遠，永夜月同孤。落日心猶壯，秋風病欲蘇<small about="#mwt176" typeof="mw:Transclusion">一作疏</small>。古來存老馬，不必取長途。<br/>
　　<small about="#mwt177" typeof="mw:Transclusion">此身滯江漢而有感也。上四，言所處之窮。下四，言才猶可用。　思歸之旅客，乃當世一腐儒，自嘲亦復自負。天共遠，承江漢客。月同孤，承一腐儒。心壯病蘇，見腐儒之智可用，故以老馬自方。　周甸曰：「不必取長途」，取其智而不取其力。　遠注：全首是「老驥伏櫪，志在千里。烈士暮年，壯心未已」意。<br/>
　　<span class="book-name">易林</span>：久客無床，思歸故鄉。<br/>
　　<span class="book-name">史記·黥布傳</span>：高帝謂隨何為腐儒，為天下安用腐儒。黃生注：世不見用，而心常憂國，乾坤之內，此腐儒能有幾人。<br/>
　　<span class="book-name">杜臆</span>：楚丘先生對孟嘗君曰：「決嫌疑，定猶豫，吾始壯矣，何老之有」，即所云日暮而心猶壯也。<br/>
　　老馬之智可用，出<span class="book-name">韓非子</span>，注已别見。<br/>
　　陸冲詩：命駕遵長途。</small><br/>
　　<small about="#mwt178" typeof="mw:Transclusion">趙汸曰：中四句，情景混合入化。雲天月夜，落日秋風，景也。與天共遠，與月同孤，心視落日而猶壯，病過秋風而欲蘇，情也。他詩多以景對景，情對情，其以情對景者已鮮，若此之虛實一貫，不可分别，效之者尤鮮，近惟汪古逸有句云「年爭飛鳥疾，雲共此生浮」，近此四句意。<br/>
　　按：東坡自嶺外歸，<span class="book-name">次江晦叔</span>詩云「浮雲時事改，孤月此心明」，語意高妙，亦是善摹杜句者。詩家作法雖多，要在摹情寫景，各極其勝。杜詩五律，有景到之語，如「<a class="source" href="c6_du_shi_xiang_zhu__si_ku_quan_shu_ben__juan05.xhtml#wan_xing_kou_hao-n891">落雁浮寒水，飢烏集戍樓</a>」、「<a class="source" href="c15_du_shi_xiang_zhu__si_ku_quan_shu_ben__juan14.xhtml#lu_ye_shu_huai">星垂平野闊，月湧大江流</a>」是也。有情到之語，如「<a class="source" href="c15_du_shi_xiang_zhu__si_ku_quan_shu_ben__juan14.xhtml#yan_rong_zhou_yang_shi">勝絕驚身老，情忘發興奇</a>」、「<a class="source" href="c21_du_shi_xiang_zhu__si_ku_quan_shu_ben__juan20.xhtml#dui_yue_na_wu_jiu_deng_lou_kuang_you_jiang_ting">一時今夕會，萬里故鄉情</a>」是也。有景中含情者，如「<a class="source" href="c5_du_shi_xiang_zhu__si_ku_quan_shu_ben__juan04.xhtml#guo_po_shan_he_zai_cheng_chun-n841">感時花濺涙，恨别鳥驚心</a>」、「<a class="source" href="c23_du_shi_xiang_zhu__si_ku_quan_shu_ben__juan22.xhtml#fa_tan_zhou">岸花飛送客，檣燕語留人</a>」是也。有情中寓景者，如「<a class="source" href="c18_du_shi_xiang_zhu__si_ku_quan_shu_ben__juan17.xhtml#di_wu_di_feng_du_zai_jiang_zuo_jin_san_si_zai">影著啼猿樹，魂飄結蜃樓</a>」、「<a class="source" href="c11_du_shi_xiang_zhu__si_ku_quan_shu_ben__juan10.xhtml#yi_shi_ta_xiang_yuan">正愁聞塞笛，獨立見江船</a>」是也。有情景相融，不能區别者，如「<a class="source" href="c11_du_shi_xiang_zhu__si_ku_quan_shu_ben__juan10.xhtml#jiang_ting">水流心不競，雲在意俱遲</a>」、「片雲天共遠，永夜月同孤」是也。有一句說景，一句說情者，如「<a class="source" href="c21_du_shi_xiang_zhu__si_ku_quan_shu_ben__juan20.xhtml#dui_yue_na_wu_jiu_deng_lou_kuang_you_jiang_ting">悠悠照邊塞，悄悄憶京華</a>」是也。有一句說情，一句說景者，如「<a class="source" href="c23_du_shi_xiang_zhu__si_ku_quan_shu_ben__juan22.xhtml#tan_zhou_song_wei_yuan_wai_tiao_mu_shao_zhou">白首多年疾，秋天昨夜涼</a>」是也。有一景一情，兩層疊敘者，如「<a class="source" href="c10_du_shi_xiang_zhu__si_ku_quan_shu_ben__juan09.xhtml#you_xiu_jue_si">野寺江天豁，山扉花竹幽。詩應有神助，吾得及春遊。徑石相縈帶，川雲自去留。禪䃽宿衆鳥，漂轉暮歸愁。</a>」是也。其雋語名句，不勝枚舉，名家詩集中，未有如此之獨盛者。</small><br/>
　　<small about="#mwt179" typeof="mw:Transclusion"><span class="book-name">古今詩話</span>云：楊大年不喜杜詩，謂之村夫子，有鄉人以杜詩强大年，大年不服，因曰：公試為我續「江漢思歸客」一句，大年亦為屬對，鄉人曰：「乾坤一腐儒」，大年似少屈。張潛曰：大年所屈，尚非杜佳句。<br/>
　　黃生曰：前輩有病此詩日月並見者，不知落日乃借喻暮齒，本屬詠懷，何病之有。</small><br/>
　　<span id="de_yu" about="#mwt180" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#de_yu" class="mw-selflink-fragment">地隅</a></span><br/>
　　<small about="#mwt181" typeof="mw:Transclusion">詩云「年年非故物」，蓋大曆三年出峽，四年又往潭衡也。又云「處處是窮途」，即<span class="book-name">水宿遣興</span>詩所謂「<a class="source" href="c22_du_shi_xiang_zhu__si_ku_quan_shu_ben__juan21.xhtml#shui_su_qian_xing">異縣驚虛往</a>」也。蔡氏編入湖南詩中，近之。</small><br/>
　　江漢山重<small about="#mwt183" typeof="mw:Transclusion">平聲</small>阻，風雲地一隅。年年非故物，處處是窮途。喪<small about="#mwt184" typeof="mw:Transclusion">去聲</small>亂秦公子，悲涼<small about="#mwt185" typeof="mw:Transclusion">一作秋</small>楚大夫。平生心已折，行路日荒蕪。<br/>
　　<small about="#mwt186" typeof="mw:Transclusion">此亦羈留江漢而作也。上四，客遊之迹。下四，漂泊之情。　山重阻，家不可見。地一隅，身不能歸。非故物，遷流無定。是窮途，生計日艱。此因喪亂之餘，以致悲涼若此。心折，傷已往。荒蕪，慨將來也。<br/>
　　<span class="book-name">鸚鵡賦</span>：崎嶇重阻。<br/>
　　古詩：各在天一隅。<br/>
　　荀悅<span class="book-name">漢論</span>：郡國豪傑，處處皆有。<br/>
　　謝靈運<span class="book-name">擬魏公子鄴中詩序</span>：王粲家本秦川貴公子孫，遭亂流寓，自傷情多。<br/>
　　顏延之詩：原隰多悲涼。　屈原為三閭大夫。</small><br/>
　　<small about="#mwt187" typeof="mw:Transclusion">杜詩用江漢有二處，未出峽以前，所謂江漢者，乃西漢之水，注於涪江，如「<a class="source" href="c15_du_shi_xiang_zhu__si_ku_quan_shu_ben__juan14.xhtml#yuan_wen_fang_tai_wei">江漢忽同流</a>」、「<a class="source" href="c13_du_shi_xiang_zhu__si_ku_quan_shu_ben__juan12.xhtml#ke_jiu_guan">無由出江漢</a>」是也。既出峽以後，所謂江漢者，乃東漢之水，入于長江，如「<a class="source" href="#jiang_han">江漢思歸客</a>」、「江漢山重阻」是也。楊慎<span class="book-name">丹鉛錄</span>引祝穆云：天下之大川，以漢名者二，班固謂之西漢、東漢，而黎州之漢水，源於飛越嶺者不與焉。固之所謂東漢，則<span class="book-name">禹貢</span>之導<span class="place">漾</span>入<span class="place">江</span>者是也。西漢，則蘇代所謂漢中之甲，輕舟出於巴，乘夏水下漢，四日而至五渚者。其源出于<span class="place">西和州</span>徼外，逕階、沔與嘉陵水合，俗謂之西漢，又逕大安、利、劍，果、合，與涪水合入于江是也。</small><br/>
　　<span id="shuo_feng_chui_gui_shui_da" about="#mwt189" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#shuo_feng_chui_gui_shui_da" class="mw-selflink-fragment">舟中夜雪有懷盧十四侍御弟</a></span><br/>
　　<small about="#mwt188" typeof="mw:Transclusion">鶴注：當是大曆四年冬作，蓋盧送韋大夫歸葬，公對雪而懷之也。</small><br/>
　　朔風吹桂水，大<small about="#mwt190" typeof="mw:Transclusion">一作朔</small>雪夜紛紛。暗度南樓月，寒深北渚雲。燭斜初近見，舟重竟無聞。不識山陰道，聽<small about="#mwt191" typeof="mw:Transclusion">平聲</small>雞更憶君。<br/>
　　<small about="#mwt192" typeof="mw:Transclusion">黃生注：此詩對雪懷人，以雪起，以人終。　首紀地，次點題。三四，遠景，言岸上。五六，近景，切舟中。山陰，應雪。聽雞，應夜。全詩句句入細。　月之暗，雪暗之也。雲之寒，雪寒之也。燭斜初見，在坐時。舟重無聞，在臥時。<br/>
　　<span class="book-name">詩</span>：北風其涼，雨雪其雱。　謝太傅聯句：白雪紛紛何所似，撒鹽空中差可擬。<br/>
　　邵注謂南樓在武昌，顧注謂南樓在岳陽，盧注據柳子厚<span class="book-name">長沙驛前南樓感舊</span>詩為證，是南樓即在潭州。<br/>
　　<span class="book-name">楚辭</span>：帝子降兮北渚。乃湘江之北渚，亦屬潭州。<br/>
　　舟重，雪厚也。<br/>
　　郭璞詩：夜夢江山遠，聞雞更憶君。更憶，還憶也。　黃生注：七用王子猷訪戴事，八取<span class="book-name">鄭風</span><span title="詩·鄭·風雨：風雨如晦，雞鳴不已" class="source">雞鳴風雨</span>意，而皆反之。用事忌熟，惟翻案則無不可用之事矣。</small><br/>
　　<small about="#mwt193" typeof="mw:Transclusion">黃生曰：三四，不摹雪之狀，而寫雪之神，如<span class="book-name">初月</span>則曰「<a class="source" href="c8_du_shi_xiang_zhu__si_ku_quan_shu_ben__juan07.xhtml#guang_xi-n1100">河漢不改色，關山空自寒</a>」，<span class="book-name">喜雨</span>則曰「<a class="source" href="c11_du_shi_xiang_zhu__si_ku_quan_shu_ben__juan10.xhtml#chun_ye_xi_yu">野徑雲俱黑，江船火獨明</a>」，此皆意到筆隨，時來神助者也。<br/>
　　今按：詠雪則云「燭斜初近見，舟重竟無聞」，咏雨則云「<a class="source" href="c11_du_shi_xiang_zhu__si_ku_quan_shu_ben__juan10.xhtml#chun_ye_xi_yu">隨風潛入夜，潤物細無聲</a>」，此畫工所不能繪，直是化工之筆。</small><br/>
　　<small about="#mwt194" typeof="mw:Transclusion">葉夢得<span class="book-name">詩話</span>：詩禁體物語，此學詩者類能言之。歐陽文忠公守汝陰，嘗與客賦雪於聚星堂，舉此令，往往皆閣筆不能下。然此亦定法，若能者則出入縱横，何可拘礙。鄭谷詩「亂飄僧舍茶煙濕，密灑歌樓酒力微」，非不去體物語，而氣格如此其卑。蘇子膽云「凍合玉樓寒起粟，光搖銀海眩生花」，超然飛動，何害其言玉樓銀海。韓退之兩篇，力欲去此弊，雖冥搜奇譎，亦不免有縞帶銀杯之句。杜子美「暗度南樓月，寒生北渚雲」，初不避雲月字，若「<a class="source" href="#dui_xue-n2577">隨風且聞葉，帶雨不成花</a>」，則退之兩篇，工殆無以愈也</small><br/>
　　<span id="dui_xue-n2577" about="#mwt195" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#dui_xue-n2577" class="mw-selflink-fragment">對雪</a></span><br/>
　　<small about="#mwt196" typeof="mw:Transclusion">此當與上章先後作。詩曰長沙，則在潭州矣。</small><br/>
　　北雪犯長沙，胡雲冷萬家。隨風且閒<small about="#mwt197" typeof="mw:Transclusion">去聲，一作開</small>葉，帶雨不成花。金錯囊垂<small about="#mwt198" typeof="mw:Transclusion">一作從，一作徒</small>罄，銀壺酒易<small about="#mwt199" typeof="mw:Transclusion">音異</small>賒。無人竭浮蟻，有待至昏鴉。<br/>
　　<small about="#mwt200" typeof="mw:Transclusion">上四，雪中景。下四，雪中情。　南方少雪，故遠自北方而來。雪飛葉落，隨風雜舞，故曰閒。雪有六花，帶雨而濕，故不成。有酒無朋，此對雪凄涼之況。<br/>
　　鮑照詩：胡風吹朔雪，千里度龍山。<br/>
　　<span class="book-name">藝苑雌黃</span>云：張衡<span class="book-name">四愁詩</span>：美人贈我金錯刀。金錯刀，王莽所鑄錢名，莽變漢制，以周錢有子母相權，於是更造大錢，徑寸二分，重十二銖，文曰大錢五十。又造契刀，其環如大錢，身形如刀，長二寸，文曰契刀五百。錯刀，以黃金錯其文曰一刀直五千，與五銖錢凡四品並行。杜詩「金錯囊徒罄，銀壺酒易賒」，韓退之詩「聞道松醪賤，何須吝錯刀」，皆謂是也。<br/>
　　<span class="book-name">後漢·劉盆子傳</span>：呂母釀醇酒，少來酤者，皆賒與之。又<span class="book-name">高祖紀</span>：「貰酒」注，賒酒也。<br/>
　　庾信詩：浮蟻對春開。<br/>
　　朱注：舊本公自註：何遜詩「城陰度塹黑，昏鴉接翅歸」。按：二語今<span class="book-name">何記室集</span>不載，公<span class="book-name">復愁</span>詩「<a class="source" href="c21_du_shi_xiang_zhu__si_ku_quan_shu_ben__juan20.xhtml#fu_chou_shi_er_shou">釣艇收緍盡，昏鴉接翅歸</a>」，不應直用成句，且昏鴉亦常語，何獨於此釋之，必出後人假託。今流俗本所云公自註者，多此類也。</small><br/>
　　<span id="can_qing_xiu_zuo_wo_dang_zi_bu_gui" about="#mwt204" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#can_qing_xiu_zuo_wo_dang_zi_bu_gui" class="mw-selflink-fragment">冬晚送長<small about="#mwt202" typeof="mw:Transclusion">子兩切</small>孫漸舍人歸州</a></span><br/>
　　<small about="#mwt203" typeof="mw:Transclusion">梁權道編在大曆四年之冬。</small><br/>
　　參卿休坐幄，蕩子不歸<small about="#mwt205" typeof="mw:Transclusion">一作還</small>鄉。南客瀟湘外，西戎鄠杜旁。<br/>
　　<small about="#mwt206" typeof="mw:Transclusion">從自敘說起。　西戎屢寇，故南客未還。<br/>
　　<span class="book-name">晉書</span>：孫楚為石苞驃騎參軍，初至，長揖曰：「天子命我參卿軍事」，因此嫌隙遂成。公初為參謀，今已罷去，故曰「休坐幄」。<br/>
　　古詩云：蕩子行不歸，空床難獨守。<br/>
　　<span class="book-name">漢·宣帝紀</span>：尤樂杜、鄠之間。顏注：鄠屬扶風，杜屬京兆。</small><br/>
　　衰年傾蓋晚，費日繫<small about="#mwt207" typeof="mw:Transclusion">音計</small>舟長。會面思來札，銷魂逐去檣。雲晴鷗更舞，風逆雁無行<small about="#mwt208" typeof="mw:Transclusion">音杭</small>。匣裏雌雄劍，吹毛任選將。<br/>
　　<small about="#mwt209" typeof="mw:Transclusion">此敘送别情事。　來札，期後日。去檣，惜臨岐。鷗雁，自傷孤踪流落。選劍，欲舍人及鋒而試也。　此章上四句，下八句。<br/>
　　<span class="book-name">鄒陽傳</span>：傾益如故。<br/>
　　<span class="book-name">别賦</span>：黯然銷魂。<br/>
　　<span class="book-name">列子</span>：鷗鳥舞而不下。<br/>
　　<span class="book-name">詩</span>：兩驂雁行。<br/>
　　吹毛可斷，言劍鋒之利。將者，佩之而行也。</small><br/>
　　<span id="mu_dong_song_su_si_lang_xi_bing_cao_shi_gui_zhou" about="#mwt210" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#mu_dong_song_su_si_lang_xi_bing_cao_shi_gui_zhou" class="mw-selflink-fragment">暮冬送蘇四郎徯兵曹適桂州</a></span><br/>
　　<small about="#mwt211" typeof="mw:Transclusion">鶴注：大曆四年十二月，桂州人朱濟反，當是此時作。　鶴注：<span class="book-name">通典</span>：漢司隷屬官，有兵曹從事，蓋有軍事則置。唐三都督府、上中下州皆有之。</small><br/>
　　飄飄蘇季子，六印佩何遲。早作諸侯客，兼工古體詩。爾賢埋照久，余病長年悲。<br/>
　　<small about="#mwt212" typeof="mw:Transclusion">此惜蘇之遇蹇。　賢而久埋，與己之病棄者同悲矣。<br/>
　　<span class="book-name">史記</span>：蘇秦為從約長，佩六國相印。蔡邕<span class="book-name">釋誨</span>：連衡者，六印磊落。<br/>
　　顏延之詩：沉醉似埋照。</small><br/>
　　盧綰須征日，樓蘭要斬時。歲陽初盛動，王化久磷緇。為入蒼梧廟，看<small about="#mwt213" typeof="mw:Transclusion">平聲</small>雲哭九疑。<br/>
　　<small about="#mwt214" typeof="mw:Transclusion">望其平桂州之亂也。　盧綰，比叛將。樓蘭，比諸蠻。磷錙，歎朝令不行。哭廟，傷聖王不作。　此章上下各六句。<br/>
　　<span class="book-name">漢書</span>：高祖使使徵盧綰，綰稱病不行，上怒曰：「綰果反」，使樊噲擊之。<br/>
　　斬樓蘭，注見七卷。<br/>
　　趙注：十二月，二陽生而盛矣。<br/>
　　有苗來格，此舜平定南方之事，故末及蒼梧廟。</small><br/>
　　<small about="#mwt215" typeof="mw:Transclusion">盧元昌曰：蘇季子歷說諸侯，合從伐秦，佩六國相印，公欲兵曹連結諸經略節度，并力討賊，如季子合從，故起有六印句。其後容管使王翊、藤州刺史李曉庭、義州刺史陳仁瓘結盟討賊，賊遂平。</small><br/>
　　<span id="ke_cong" about="#mwt216" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#ke_cong" class="mw-selflink-fragment">客從</a></span><br/>
　　<small about="#mwt217" typeof="mw:Transclusion">鶴注：當是大曆四年作。<span class="book-name">唐史</span>：是年三月，遣御史稅商錢，詩故託珠以諷，見徵斂及於商賈也。</small><br/>
　　客從南溟來，遺<small about="#mwt219" typeof="mw:Transclusion">去聲</small>我泉客珠。珠中有隱字，欲辨不成書。緘之篋笥久，以俟公家須。開視化為血，哀今徵斂<small about="#mwt220" typeof="mw:Transclusion">去聲</small>無。<br/>
　　<small about="#mwt221" typeof="mw:Transclusion">此詩為當時民困徵斂而作，通首寓言，末句露意。　師氏曰：此寓意公家苛斂，而索其無有之物，<span class="book-name">詩</span>云「俾出童羖」是也。　趙注：必用泉客珠，言其珠從眼泣所出。　<span class="book-name">杜臆</span>：珠中隱字，比民隱莫知。上之所征，皆小民之血，今併無之，痛不忍言矣。<br/>
　　古詩：客從南方來，遺我雙鯉魚。南溟，見<span class="book-name">莊子</span>。<br/>
　　<span class="book-name">博物志</span>：南海外有鮫人，水居如魚，不廢織績，其眼能泣珠。<span class="book-name">述異記</span>：鮫人，即泉先也，又名泉客。<span class="book-name">吳都賦</span>劉淵林注：俗傳鮫人從水中出，曾寄寓人家，積日賣綃，臨去，從主人索器，泣而出珠滿盤，以與主人。<br/>
　　<span class="book-name">酉陽雜俎</span>：摩尼珠中有金字偈。</small><br/>
　　<small about="#mwt222" typeof="mw:Transclusion">盧世㴶曰：<span class="book-name">留花門</span>、<span class="book-name">塞蘆子</span>、三吏、三别、二歎暨「客從南溟來」、「<a class="source" href="#bai_ma">白馬東北來</a>」，紆慮老謀，補偏救弊，其情酸味厚，歌短泣長，而一唱三歎，蘊藉優柔，<span class="book-name">三百篇</span>、<span class="book-name">十九首</span>、蘇、李、曹植、陶潛，上下同流，先後一揆矣。</small><br/>
　　<span id="can_gu_xing" about="#mwt223" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#can_gu_xing" class="mw-selflink-fragment">蠶榖行</a></span><br/>
　　<small about="#mwt224" typeof="mw:Transclusion">大曆三年，商州兵馬使劉洽反，幽州兵馬使朱希彩反，四年，廣州人馮崇道、桂州人朱濟時反，又連年吐蕃入寇，所謂「無有一城無甲兵」也。今依朱氏，編在四年為是。</small><br/>
　　天下郡國向萬城，無有一城無甲兵。焉<small about="#mwt225" typeof="mw:Transclusion">于虔切</small>得鑄甲作農器，一寸荒田牛得耕。牛盡耕<small about="#mwt226" typeof="mw:Transclusion">一有田字</small>，蠶亦成。不勞烈士淚滂沱，男榖女絲行復<small about="#mwt227" typeof="mw:Transclusion">扶又切</small>歌。<br/>
　　<small about="#mwt228" typeof="mw:Transclusion">當時賦役繁而農桑廢，此<span class="book-name">蠶榖行</span>所為作也。然必銷兵之後，民始復業，末云烈士，見當時征戍之士即農民耳。　<span class="book-name">杜臆</span>：上言甲兵，下文變鑄兵為鑄甲，此用字錯綜處。題兼蠶榖，篇中只帶言「蠶亦成」，此序事詳略法。<br/>
　　<span class="book-name">黃庭經</span>：寸田尺宅可治生。　劉庭芝詩：荒田古逕多。</small><br/>
　　<span id="bai_fu_xing" about="#mwt223" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#can_gu_xing" class="mw-selflink-fragment">白鳧行</a></span><br/>
　　<small about="#mwt229" typeof="mw:Transclusion">此詩黃鶴編在大曆二年夔州作，以詩言「終日忍饑西復東」，謂自瀼西遷東屯也。其說西東固泥，且是秋方有收穫，安得云忍饑。今按：詩云「天寒歲暮波濤中」，應是四年潭州作，若三年秋冬，尚在公安山館也。從朱氏編次為是。<span class="book-name">爾雅</span>釋：鳧，水鳥也。李巡曰：野曰鳧，家曰鶩。</small><br/>
　　君不見黃鵠高于五尺童，化為白鳧似<small about="#mwt230" typeof="mw:Transclusion">一作象</small>老翁。故畦遺穗已蕩盡，天寒歲<small about="#mwt231" typeof="mw:Transclusion">一作日</small>暮波濤中。鱗介腥膻素不食，終日忍饑西復<small about="#mwt232" typeof="mw:Transclusion">扶又切</small>東。魯門鶢鶋亦蹭蹬，聞道<small about="#mwt233" typeof="mw:Transclusion">去聲</small>于<small about="#mwt234" typeof="mw:Transclusion">一作如</small>今猶避風。<br/>
　　<small about="#mwt235" typeof="mw:Transclusion"><span class="book-name">白鳧行</span>，自傷遲暮漂流也。　黃童化為老叟，此黃鵠白鳧之喻也。遺穗蕩盡，陸無糧矣。腥膻不食，水又饑矣。此自蜀至楚之喻。鶢鶋避風，傷北歸亦無安身之地也。<br/>
　　<span class="book-name">國語</span>：海鳥曰鶢鶋，止于魯東門之外三日，<span class="name" title="柳下惠">展禽</span>曰：「今茲海其有災乎，夫廣川之鳥獸，常知而避其災也」，是歲海多大風。</small><br/>
　　<small about="#mwt236" typeof="mw:Transclusion">董斯張曰：屈原<span class="book-name">卜居</span>「<span title="楚辭·卜居章句第六：吾寧悃悃欵欵，朴以忠乎。將送往勞來，斯無窮乎。寧誅鋤草茅，以力耕乎。將游大人，以成名乎。寧正言不諱，以危身乎。將從俗富貴，以媮生乎。寧超然高舉，以保真乎。將哫訾栗斯，喔咿儒兒，以事婦人乎。寧廉潔正直，以自清乎。將突梯滑稽，如脂如韋，以潔楹乎。寧昂昂若千里之駒乎，將氾氾若水中之鳧乎，與波上下，偷以全吾軀乎。寧與騏驥亢軛乎，將隨駑馬之跡乎。寧與黃鵠比翼乎，將與雞鶩爭食乎。此孰吉孰凶，何去何從。世溷濁而不清，蟬翼爲重，千鈞爲輕。黃鐘毀棄，瓦釜雷鳴。讒人高張，賢士無名。吁嗟默默兮，誰知吾之廉貞。" class="sectional">將泛泛若水中之鳧乎，寧與黃鵠比翼乎</span>」，公借以自況，言作賦摩空，猶昔之黃鵠也。今且行踪飄蕩，泛泛若鳧，而素心了不為變，任其波濤歲暮，腥膻者終不可以食我也。落句魯門爰居，隱然有不饗太牢，不樂鐘鼓之態，此老倔强，百折不回矣。</small><br/>
　　<span id="zhu_feng_xing" about="#mwt237" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#zhu_feng_xing" class="mw-selflink-fragment">朱鳳行</a></span><br/>
　　<small about="#mwt238" typeof="mw:Transclusion">朱氏編在大曆四年潭州作。今玩此詩詞意，與<span class="book-name">白鳧行</span>相似，蓋同時之作無疑。</small><br/>
　　君不見瀟湘之山衡山高，山巔<small about="#mwt240" typeof="mw:Transclusion">一作巖</small>朱鳳聲<small about="#mwt241" typeof="mw:Transclusion">一作鳴</small>嗷嗷。側身長顧求其曹<small about="#mwt242" typeof="mw:Transclusion">從<span class="book-name">英華</span>，一作群</small>，翅垂口噤心勞勞<small about="#mwt243" typeof="mw:Transclusion">一作甚勞</small>。下愍百鳥在羅網，黃雀最小猶難逃。願分竹實及螻蟻，盡<small about="#mwt244" typeof="mw:Transclusion">盡音儘，一作忍</small>使鴟梟相怒號<small about="#mwt245" typeof="mw:Transclusion">平聲</small>。<br/>
　　<small typeof="mw:Transclusion"><span class="book-name">朱鳳行</span>，自傷孤棲失志也。師氏曰：鳳喻君子，公困於荊衡，不得其志，欲引同志以進，澤及下民，恐為小人所疾也。朱鳳求曹，呼引同志也。翅垂口噤，欲言不敢也。百鳥羅網，民困誅求也。黃雀難逃，無一得所也。願分螻蟻，愛物之意無窮。鴟梟怒號，欲去小人之為害者。<br/>
　　樂府<span class="book-name">飛鵠行</span>：吾欲銜汝去，口噤不能言。</small><br/>
　　<small about="#mwt246" typeof="mw:Transclusion">朱鶴齡曰：劉楨詩「鳳凰集南嶽，徘徊孤竹根。豈不長勤苦，羞與黃雀群」，公詩似取其意而反之。羞群黃雀者，鳳采之高翔，下愍黃雀者，鳳德之廣覆也。所食竹實，願分之以及螻蟻，而鴟鴞則一聽其怒號，此即「<a class="source" href="c19_du_shi_xiang_zhu__si_ku_quan_shu_ben__juan18.xhtml#wang_bing_ma_shi">驅出六合梟鸞分</a>」意也。詩旨包蘊甚廣，黃鶴云為衡州刺史陽濟討臧玠而作，以側身求曹，為連合三州刺史，謬矣。</small><br/>
　　<span id="zhui_chou_gu_gao_shu_zhou_ren_ri_jian_ji" about="#mwt247" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#zhui_chou_gu_gao_shu_zhou_ren_ri_jian_ji" class="mw-selflink-fragment">追酬故高蜀州人日見寄</a></span><small about="#mwt248" typeof="mw:Transclusion">并序</small><br/>
　　開文書帙中，檢所遺忘，因得故高常侍適往居在成都時，高任蜀州刺史，<span class="book-name">人日相憶</span>見寄詩，淚灑行<small about="#mwt249" typeof="mw:Transclusion">音杭</small>間，讀終篇末，自枉詩已十餘年，莫記存沒又六七年矣，老病懷舊，生意可知。今海內忘形故人，獨漢中王<small about="#mwt250" typeof="mw:Transclusion">樊作郡王</small>瑀與昭州敬使<small about="#mwt251" typeof="mw:Transclusion">去聲</small>君超先在，愛而不見，情見乎辭。大曆五年正月二十一日，却追酬高公此作，因寄王及敬弟。<br/>
　　<small about="#mwt252" typeof="mw:Transclusion"><span class="book-name">舊唐書</span>：昭州樂平郡，屬嶺南道，以昭岡潭為名。</small><br/>
　　自蒙<small about="#mwt254" typeof="mw:Transclusion">一作枉</small>蜀州人日作，不意清詩久零落。今晨散帙眼忽開<small about="#mwt255" typeof="mw:Transclusion">一作明</small>，迸淚幽吟事如昨。<small about="#mwt256" typeof="mw:Transclusion">首記開帙得詩。<br/>
　　謝靈運詩：散帙問所知。<br/>
　　<span class="book-name">搜神記</span>：獨坐愁苦，兩淚迸灑。又：駱賓王詩：迸淚下雙流。　何遜詩：念别猶如昨。</small><br/>
　　嗚呼壯士多慷慨，合沓高明動寥廓。歎我悽悽求友篇，感君鬱鬱匡時<small about="#mwt257" typeof="mw:Transclusion">他本作君</small>略。<small about="#mwt258" typeof="mw:Transclusion">此敘蜀州生前。　多慷慨，素負氣節。動寥廓，名震天壤。求友篇，公向以詩寄高。匡時略，適嘗策永王無成，及上疏論三城戍，皆是。君我二字，起下一段。<br/>
　　賈誼<span class="book-name">旱雲賦</span>：遂積聚而合沓兮，相紛薄而慷慨。<br/>
　　<span class="book-name">楚辭</span>：上寥廓而無天。<br/>
　　<span class="book-name">詩</span>：相彼鳥矣，猶求友聲。　唐太宗詩：提劍鬱匡時。</small><br/>
　　錦里春光空爛熳，瑶墀侍臣已冥寞。瀟湘水國傍<small about="#mwt259" typeof="mw:Transclusion">去聲</small>黿鼉，鄠<small about="#mwt260" typeof="mw:Transclusion">音扈</small>杜秋天失鵰鶚。<br/>
　　<small about="#mwt261" typeof="mw:Transclusion">此憶蜀州亡後。　適寄詩在草堂，故云錦里。後入為常侍，故曰侍臣。瀟湘，公泊潭州。鄠杜，高殞長安。　<span class="book-name">杜臆</span>：鄠杜二縣相連，在長安城南，適好直言，故方之鵰鶚。公前詩嘗云「<a class="source" href="c10_du_shi_xiang_zhu__si_ku_quan_shu_ben__juan09.xhtml#feng_jian_gao_san_shi_wu_shi">鷹隼出風塵</a>」。<br/>
　　<span class="book-name">列子</span>：周宣王牧正，有役人梁鴦者，能養野禽獸，雖虎狼鵰鶚之類，無不馴柔者。</small><br/>
　　東西南北更誰<small about="#mwt262" typeof="mw:Transclusion">一作堪</small>論<small about="#mwt263" typeof="mw:Transclusion">平聲</small>，白首扁舟病獨存。遥<small about="#mwt264" typeof="mw:Transclusion">一作猶</small>拱北辰纏寇盜，欲傾東海洗乾坤。邊塞西羌<small about="#mwt265" typeof="mw:Transclusion">一作猶</small>最充斥，衣冠南渡多崩奔。<br/>
　　<small about="#mwt266" typeof="mw:Transclusion">此追酬高詩，而兼慨身世。　高詩東西南北一語，公衍為四句，以該當時亂離之事。寇盜，指叛將外夷。西羌，謂羌戎吐蕃。衣冠南渡，雖用晉元帝渡江事，然<span class="book-name">唐書</span>謂至德之後，中原多故，襄鄧百姓，兩京衣冠，盡投江湖，荊南井邑，十倍於初，亦指實事言矣。<br/>
　　東西南北四語，本<span class="book-name">楚辭·招魂</span>章法。<br/>
　　晉王濬疏：<span title="晉書·卷三十一·列傳第一·后妃上" class="source">兵纏不解</span>。<br/>
　　<span class="book-name">左傳</span>：寇盜充斥。<br/>
　　<span class="book-name">晉書</span>：時海內大亂，獨江東差安，中國士民避亂者多南渡。　謝靈運詩：垠岸屢崩奔。此言避亂涉險，經山崩水奔之處也。</small><br/>
　　鼓瑟至今悲帝子，曳裾何處覓王門。文章曹植波瀾闊，服食劉安德業尊。長笛鄰家<small about="#mwt267" typeof="mw:Transclusion">一作誰能</small>亂愁思<small about="#mwt268" typeof="mw:Transclusion">去聲</small>，昭州詞翰與招魂。<br/>
　　<small about="#mwt269" typeof="mw:Transclusion">末寄漢中王及敬使君也。　悲帝子，身在湘潭。覓王門，與王遠隔。曹植、劉安，皆借帝胃以比之，又言己之思蜀州，如向秀之思嵇紹，今欲得敬使君詩以招蜀州，如宋玉之招屈原也。　此章前三段各四句，後二段各六句。<br/>
　　<span class="book-name">楚辭</span>：使湘靈鼓瑟兮，令海若舞馮夷。<br/>
　　<span class="book-name">魏志·曹植傳</span>：出言為論，下筆成章，楊修稱其操筆造作，若成誦在心，借書于手。<br/>
　　<span class="book-name">古今注</span>：淮南子服食求仙，遍禮方士。　樂府<span class="book-name">淮南王篇</span>：淮南王，自言尊。<br/>
　　向秀<span class="book-name">思舊賦序</span>：鄰人有吹笛者，發聲寥亮，追思曩昔遊宴之好，感音而嘆，故作賦云。<br/>
　　王儉<span class="book-name">褚淵碑</span>：萋萋辭翰。　與招魂，言與之同招魂也。</small><br/>
　　<small about="#mwt270" typeof="mw:Transclusion">洪容齋<span class="book-name">随筆</span>曰：古人酬和詩，非若今人為次韻所局也。高詩云「愧爾東西南北人」，杜則云「東西南北更堪論」，適前詩又云「草玄今已畢，此外更何言」，杜則云「<a class="source" href="c10_du_shi_xiang_zhu__si_ku_quan_shu_ben__juan09.xhtml#chou_gao_shi">草玄吾豈敢，賦或似相如</a>」，鐘磬在簴，叩之則應，往来反覆有餘味。</small><br/>
　　<span id="ren_ri_ji_du_er" about="#mwt247" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#zhui_chou_gu_gao_shu_zhou_ren_ri_jian_ji" class="mw-selflink-fragment">人日寄杜二拾遺</a></span><small about="#mwt271" typeof="mw:Transclusion">附高適詩</small><br/>
　　<small typeof="mw:Transclusion">趙注：肅宗時，適為李輔國所短，下除太子詹事，未幾蜀亂，出為彭州刺史，又遷蜀州。鶴注：<span class="date" title="760年">上元元年</span>人日，杜公未有草堂，殆是二年人日所寄也。</small><br/>
　　人日題詩寄草堂，遥憐故人思故鄉。柳條弄色不忍見，梅花滿枝堪<small about="#mwt272" typeof="mw:Transclusion">一作空</small>斷腸。身在南<small about="#mwt273" typeof="mw:Transclusion">一作遠</small>蕃無所預，心懷百憂復<small about="#mwt274" typeof="mw:Transclusion">扶又切</small>千慮。今年人日空相憶，明年此<small about="#mwt275" typeof="mw:Transclusion">一作人</small>日知何處。一臥東山三<small about="#mwt276" typeof="mw:Transclusion">一作二</small>十春，豈知書劍老<small about="#mwt277" typeof="mw:Transclusion">一作與</small>風塵。龍鍾還<small about="#mwt278" typeof="mw:Transclusion">一作遠</small>忝二千石，愧爾東西南北人。<br/>
　　<small about="#mwt279" typeof="mw:Transclusion">首二，總提。次四，思故鄉。下六，憐故人。梅柳，人日之景。南蕃，蜀在西南。憂慮，長安經亂。臥東山，以謝安比杜。二千石，高時為刺史也。　七八，意轉而韻不轉。九十，韻轉而意不轉。杜集多用此法，高詩亦然。<br/>
　　董勛<span class="book-name">問禮俗</span>：正月七日為人日。　梁元帝詩：故人懷故鄉。<br/>
　　<span class="book-name">燕歌行</span>：柳條拂地數千條。<br/>
　　蔡琰<span class="book-name">胡笳</span>：不得相隨兮空斷腸。<br/>
　　晉<span class="name">滕並</span>表：握戎馬之要，委南蕃之重。<br/>
　　<span class="book-name">詩</span>：逢此百憂。　<span class="book-name">史記</span>：廣武君曰：智者千慮。<br/>
　　蕭子顯詩：誰能對此空相憶。<br/>
　　<span class="book-name">晉書</span>：謝安高臥東山。<br/>
　　<span class="book-name">史記·項籍紀</span>：學書不成去學劍。　劉孝標論：亭亭高竦，不雜風塵。<br/>
　　<span class="book-name">新序</span>：孫卿曰：觸之者隴種而退耳。　<span class="book-name">漢書·百官表</span>：郡守，秦官，秩二千石。揚雄<span class="book-name">解嘲</span>：起家至二千石。<br/>
　　漢昭帝詩：愧爾嘉祥。　<span class="book-name">記</span>：孔子曰：丘也，東西南北之人也。杜嘗自言「甫也東西南北人」。</small><br/>
　　<span id="song_zhong" about="#mwt281" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#song_zhong" class="mw-selflink-fragment">送重<small about="#mwt282" typeof="mw:Transclusion">平聲</small>表姪王砅<small about="#mwt283" typeof="mw:Transclusion">力制切，一作珠</small>評事使<small about="#mwt284" typeof="mw:Transclusion">去聲</small>南海</a></span><br/>
　　<small about="#mwt285" typeof="mw:Transclusion">據<span class="book-name">舊書·李勉傳</span>：其為嶺南節度在四年，則評事之南海，應在次年之春。　朱注：編在五年為是。　重表，蓋有兩重表親也。　慈水姜氏曰：南北朝最重表親，盧懷仁撰<span class="book-name">中表實錄</span>二十卷，高諒造<span class="book-name">表親譜錄</span>四十卷，此風至唐猶存。　楊德周曰：水深至心曰砅，即<span class="book-name">詩</span>「深則厲」厲字也。</small><br/>
　　我之曾老<small about="#mwt287" typeof="mw:Transclusion">一作祖</small>姑，爾之高祖母。爾祖未顯時，歸為尚書婦。<br/>
　　<small about="#mwt288" typeof="mw:Transclusion">此詩前後各十九韻，前敘王氏淵源，後敘評事親誼。首四，溯兩家重表之由。未顯，記其前。尚書，要其後。鍾惺曰：此志傳序事體，入詩奇，作起語尤奇。<br/>
　　<span class="book-name">新書</span>：王珪為禮部尚書，兼魏王泰師，在<span class="date" title="637年">貞觀十一年</span>，舊注謂十七年者，誤。十三年珪已卒矣。</small><br/>
　　隋朝<small about="#mwt289" typeof="mw:Transclusion">音潮</small>大業末，房杜俱交友。長<small about="#mwt290" typeof="mw:Transclusion">子兩切</small>者來在門，荒年自餬口。家貧無供給，客位但箕帚。俄頃羞頗珍<small about="#mwt291" typeof="mw:Transclusion">一作頗羞珍</small>，寂寥人散後。入怪鬢髮空，吁嗟為之久。自陳剪髻鬟，市鬻充杯<small about="#mwt292" typeof="mw:Transclusion">一作沽</small>酒。<br/>
　　<small about="#mwt293" typeof="mw:Transclusion">此敘君臣遇合之緣。　<span class="book-name">復齋漫錄</span>：房杜舊不與太宗相識，太宗起兵，玄齡仗策謁軍門，乃薦如晦，珪則建成亡後，始得見召。以史傳參考，詩為誤也。　自高祖起兵，至代宗大曆五年，共一百六十餘年，公祖審言，仕武后中宗之世，其曾祖姑應生於太宗季年，不應生於隋文之代。以年數世次考之，則杜為珪妻，尚疑太早，此條記事，斷屬差誤。<br/>
　　<span class="book-name">唐書</span>：珪母李嘗語珪曰：「而必貴，但不知所與遊者何如人，而試與偕來」，會玄齡、如晦過其家，李窺大驚，敕具酒食，歡盡日，喜曰：「二客公輔才，汝貴不疑」。珪隱居時，與房玄齡、杜如晦善。　<span class="date" title="617年">大業十三年</span>隋亡。<br/>
　　<span class="book-name">左傳</span>：餬其口於四方。<br/>
　　<span class="book-name">沈約集</span>：結褵以紆箕帚。<br/>
　　<span class="book-name">晉書·陶侃傳</span>：侃早孤貧，為縣吏，鄱陽孝廉范逵嘗過侃，侃時倉卒，無以待賓，其母乃截髮，得雙髮以易酒餚，樂飲極歡，雖僕從亦過所望。　按：范逵偶遇，故侃母可截髮以供酒食，若太原公子及房杜並至，豈剪髮所能供客乎，此特借用，恐非實事。</small><br/>
　　上云天下亂，宜與英俊厚。向竊窺數公，經綸亦俱有。次問最少<small about="#mwt294" typeof="mw:Transclusion">去聲</small>年，虬髯十八九。子等成大名，皆因此人手。下云風雲合，龍虎一吟吼。願展丈夫雄，得辭兒女醜。<br/>
　　<small about="#mwt295" typeof="mw:Transclusion">此記夫人先見之明。　卜良相，識真主，建功業，只在此數言決之。　太宗虬髯，恐非十八九歲所有，此亦傳訛也。<br/>
　　上云、下云，本古詩上言、下言。<br/>
　　<span class="book-name">後漢·馮異傳</span>：今英俊雲集。<br/>
　　<span class="book-name">唐書</span>：太宗起義兵時，年十八。<br/>
　　王褒頌：<span title="文選·卷四十七·頌·聖主得賢臣頌：虎嘯而谷風冽，龍興而致雲氣。" class="sectional">虎嘯而風生，龍興而致雲</span>。</small><br/>
　　秦王時在坐，真氣驚戶牖。及乎貞觀<small about="#mwt296" typeof="mw:Transclusion">去聲</small>初，尚<small about="#mwt297" typeof="mw:Transclusion">平聲</small>書踐台斗。夫人常肩輿，上<small about="#mwt298" typeof="mw:Transclusion">上聲</small>殿稱萬壽。六宮師柔順，法則化妃后。至尊均嫂叔，盛事垂不朽。<br/>
　　<small about="#mwt299" typeof="mw:Transclusion">此記朝廷恩眷之隆。<span class="book-name">杜臆</span>：秦王在座兩語，乃上文「最少年」註脚。<br/>
　　<span class="book-name">馬援傳</span>：始知帝王，自有真也。　許彦周曰：太宗，相工見之，謂其龍鳳之姿，天日之表，此云「真氣驚戶牖」，可謂工而盡矣。真氣，謂真人氣象。庾信詩：朱陵真氣來。<br/>
　　<span class="book-name">唐書</span>：<span class="date" title="630年">貞觀四年</span>二月，珪以黃門侍郎遷侍中，參預朝政。<br/>
　　洙曰：夫人以命婦預朝會也。鶴注：唐命婦之制，文武官一品國公，母妻為國夫人，三品以上妻為郡夫人。王珪貞觀中為侍中，正二品，則其妻為郡夫人也。　<span class="book-name">唐會要</span>：命婦謁，並不得乘擔子，其尊屬年高，特敕賜擔子者，不在此例。<br/>
　　<span class="book-name">周禮</span>：王后以陰禮教六宮。　注：前一後五，五者，后一宮，三夫人一宮，九嬪一宮，二十七世婦一宮，八十一御妾一宮，凡百三十人。　晉<span class="book-name">中宮歌</span>：金章體柔順，率禮蹈謙祗。<br/>
　　鶴注：唐因隋制，皇后之下，有貴妃、淑妃、德妃、賢妃。<br/>
　　<span class="book-name">記</span>：嫂叔不通問。</small><br/>
　　鳳雛無凡毛，五色非爾曹。往者胡作逆，乾坤沸嗷嗷。吾客左<small about="#mwt301" typeof="mw:Transclusion">一作在</small>馮<small about="#mwt302" typeof="mw:Transclusion">音憑</small>翊，爾家同遁逃。爭奪至徒步，塊獨委蓬蒿。逗留熱爾腸，十里却呼號<small about="#mwt303" typeof="mw:Transclusion">平聲</small>。自下<small about="#mwt304" typeof="mw:Transclusion">去聲</small>所騎馬，右持腰間刀。左牽紫遊韁，飛走使我高。苟活到今日，寸心銘佩牢。<br/>
　　<small about="#mwt305" typeof="mw:Transclusion">此評事患難相顧之情。　鳳雛二句，從高母說至砅身，乃全篇轉捩處。　朱注：馮翊，同州也。天寶末，公避寇至同州。　<span class="book-name">杜臆</span>：避亂逃生，而捨己之馬，以活四世表叔，且前走十里，乃退却而呼號之，尤為難事，王砅高行，固應拈出。<br/>
　　<span class="book-name">南史</span>：帝謂謝莊曰：超宗殊有鳳毛。　<span class="book-name">山海經</span>：南禺之山，有鳳凰鵷雛。又云：丹穴之山，有鳥五色而文，名曰鳳。<br/>
　　非爾曹，言鳳種非爾輩而誰。<br/>
　　作逆，謂祿山陷京。<br/>
　　<span class="book-name">楚辭</span>：塊獨守此無澤兮。<br/>
　　<span class="book-name">古詩為焦仲卿妻</span>：左手持刀尺，右手執綾羅。　鄴中童謠：青青御路楊，白馬紫遊韁。<br/>
　　高字拈韻，或疑句稚，不知此正寫真處。公方徒步蓬蒿，欲行不前，忽飛馬高騎，可以脫險，故不勝喜幸。</small><br/>
　　亂離又聚散，宿昔恨滔滔。水花笑白首，春草隨青袍。廷評近要津，節制收英髦。北驅漢陽傳<small about="#mwt306" typeof="mw:Transclusion">去聲</small>，南汎上<small about="#mwt307" typeof="mw:Transclusion">上聲</small>瀧<small about="#mwt308" typeof="mw:Transclusion">鄭音雙</small>舠<small about="#mwt309" typeof="mw:Transclusion">音刀</small>。家聲肯墜地，利器當秋毫。番<small about="#mwt310" typeof="mw:Transclusion">鋪官切</small>禺<small about="#mwt311" typeof="mw:Transclusion">元俱切</small>親賢領，籌運神功操。大夫出盧宋<small about="#mwt312" typeof="mw:Transclusion">樊作宗，非</small>，寶貝休脂膏。洞主降<small about="#mwt313" typeof="mw:Transclusion">戶江切</small>接武，海胡舶千艘。<br/>
　　<small about="#mwt314" typeof="mw:Transclusion">此評事往使南海之事。　又聚散，方遇旋别也。白首，自謂。青袍，謂王。廷評、節制，王李並提。北驅四句，言王砅，承上廷評。番禺六句，言李勉，承上節制。自漢陽上瀧，評事自北而南也。李勉乃宗室，故曰親賢。前以京兆尹兼御史大夫，故曰大夫。　接武，言洞蠻頻降。千艘，言海估湊集。<br/>
　　古詩：青袍似青草。<br/>
　　趙注：漢宣帝<span class="date" title="前67年">地節三年</span>，初于廷尉置左右評員四人，後漢光武省右評，惟有左評。<br/>
　　唐天寶中，緣邊禦寇之地，置八節度使，得以專制軍事，節制之名始此。朱注：節制，謂廣南節度使。<br/>
　　<span class="book-name">漢書</span>：乘傳詣洛陽。顏注：古者以車，謂之傳車，其後置馬，謂之驛騎。<br/>
　　<span class="book-name">水經注</span>：武溪水又南入重山，謂之瀧中，懸湍回注，崩浪震天，謂之瀧水。瀧水又南出峽，謂之瀧口，又南經曲江縣東。韓昌黎<span class="book-name">瀧吏</span>詩：南行逾六旬，始下昌樂瀧。　<span class="book-name">釋名</span>：船三百斛曰舠。<br/>
　　太史公書：李陵既生降，頹其家聲。家聲，承王珪。<br/>
　　後漢虞詡曰：不逢錯節盤根，何以别利器。　當秋毫，言能應機立斷。<br/>
　　如淳<span class="book-name">漢書注</span>：番禺，尉佗所都。顏師古曰：即今之廣州。<span class="book-name">舊唐書</span>：南海縣，即漢番禺縣地，以番山禺山得名。<br/>
　　<span class="book-name">漢書</span>：運籌帷幄之中。<br/>
　　錢箋：<span class="book-name">舊書</span>本傳：大曆四年，李勉除廣州刺史，兼嶺南節度、觀察使，番禺賊帥馮崇道，桂州叛將朱濟時阻洞為亂，勉遣將招討，悉斬之，五嶺平。先是，西域舶泛海至者，歲纔四五，勉性廉潔，舶來都不檢閱，末年至者四十餘。代歸至石門，停舟，悉搜家人所貯，南貨犀象之物，投之江中，耆老以為可繼宋璟、盧奐、李朝隱之後。黃鶴以親賢大夫並指李勉，是也。蔡夢弼謂指王評事，誤矣。　出盧宋，言出於其上。<span class="book-name">舊書</span>：自開元四十年，廣府節度使清白者四，裴伷先、李朝隱、宋璟、盧奐。又曰：奐為南海太守，南海利兼水陸，瑰寶山積。劉巨鱗、彭杲相繼為太守，五府節度，皆坐贓死，乃授奐任，貪吏斂跡，人用安之。　<span class="book-name">海賦</span>：積太巔之寶貝。　<span class="book-name">東觀漢記</span>：孔奮守姑臧七年，治有絕跡，或嘲其處脂膏中，不能自潤，而奮不改其操。　廣南有溪洞蠻，其長曰洞主。　<span class="book-name">記</span>：堂上接武。　舶，大船也。艘，總數。　<span class="book-name">國史補</span>：南國舶，外國船也，每歲至安南、廣州，師子國舶最大，梯而上下，皆積寶貝，有蕃長為主領。<span class="book-name">市船緣</span>：劉向曰：舶深五十餘肘，西域以肘為度。</small><br/>
　　我欲就丹砂，跋涉覺身勞。安能陷糞土，有志乘鯨鼇。或驂鸞騰天，聊<small about="#mwt316" typeof="mw:Transclusion">樊作不</small>作鶴鳴皋。<br/>
　　<small about="#mwt317" typeof="mw:Transclusion">此公有志南海之遊也。　丹砂，交廣所出。不能乘鼇驂鸞，但作嗚鶴，以吐意耳。　此章四句起，六句收，前二段各十二句，後二段各十六句，中段十句相間。<br/>
　　司馬遷書：隱忍苟活，函糞土之中。<br/>
　　<span class="book-name">别賦</span>：駕鶴上漢，驂鸞騰天。<br/>
　　<span class="book-name">詩</span>：鶴鳴于九皋，聲聞于天。<span class="book-name">杜臆</span>：鳴皋，謂贈詩。</small><br/>
　　<small about="#mwt318" typeof="mw:Transclusion">洪邁<span class="book-name">容齋隨筆</span>曰：蔡絛<span class="book-name">詩話</span>引<span class="book-name">唐·列女傳</span>，珪母盧氏，識房杜必貴，質之此詩，則珪母乃杜氏也。<span class="book-name">洞江詩話</span>：不特不姓盧，乃珪之妻，非母也。予按：<span class="book-name">唐·列女傳</span>元無此事，珪傳末只云始隱居時與房玄齡、杜如晦善，三人過其家，母李窺之，知其必貴。蔡說妄云有傳，又誤以李為盧，皆不足辯。但唐高祖在位日，太子建成與秦王不睦，以權相傾，珪為太子中允，說建成曰：「秦王功蓋天下，中外歸心，殿下但以長年，位居東宮，無大功以鎮服海內。今劉黑闥散亡之餘，宜自收之，以取功名」，建成乃請行，其後楊文幹之事起，高祖責以兄弟不睦，歸罪珪等而流之。太宗即位，乃召用之。一日，宴近臣於丹霄殿，長孫無忌曰：「王珪、魏徵，昔為仇讎，不謂今日，得同此宴」，上曰：「珪、徵盡心所事，吾故用之」，然則珪與太宗非素交明矣。<span class="book-name">唐書</span>載李氏事，亦采之小說，恐未必然，而杜公稱其祖姑事，不應不實，且太宗時宰相别無姓王者，真不可曉也。<br/>
　　葛常之曰：詩云「爾祖未顯時，歸為尚書婦」，珪嘗為禮部尚書，則尚書婦乃珪之妻，非珪母也。詩又云「及乎貞觀初，尚書踐台斗。夫人嘗肩輿，上殿稱萬壽」，皆謂珪妻也。人徒見詩中用剪髻事，有同陶母，故謂珪母耳。審爾，豈不與尚書婦句相牴牾哉。<br/>
　　今按：此詩所載事迹，明與<span class="book-name">唐書</span>紀傳不合，蔡氏欲據此以為詩史，未免信杜太過矣。大抵人情好為夸大，每有子孫而自誣其祖宗者，此詩亦據王氏傳聞之說，一時沿訛失考耳。<br/>
　　鍾惺曰：前段不過敘中表戚耳，忽具一部開國大掌故，自往者以下，祇是亂離相依，飲食僕馬細故，却無端委轉折可尋。胸中潦倒，筆下淋漓，非獨詩法之奇，即作一篇極奇文字看亦可。<br/>
　　申涵光曰：此詩似傳似記，聲律中有此奇觀，更足空人眼界。</small><br/>
　　<small about="#mwt319" typeof="mw:Transclusion">黃生曰：送行詩，前半篇寬敘一大段，似乎頭重，但因題中重表姪二字，追敘其由，且以一婦人，具如許眼力，塵埃中辨出天子宰相，古今所罕，特借此詩傳之。意中實以此事為主，送行之意反輕，所以章法如此。<br/>
　　今按：此夔州以後之詩，揮灑任意而出之者。如「寂寥人散後」、「入怪鬢髮空」，乃隔句呼應。「右持腰間刀」、「左牽紫遊韁」，乃隔聮斜對。與秦蜀諸詩謹嚴融洽者，固不同也。</small><br/>
　　<span id="qing_ming" about="#mwt321" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#qing_ming" class="mw-selflink-fragment">清明</a></span><br/>
　　<small about="#mwt322" typeof="mw:Transclusion">鶴注：詩言長沙及湘西寺，當是大曆五年春在潭州作。</small><br/>
　　著<small about="#mwt324" typeof="mw:Transclusion">涉略切</small>處繁華<small about="#mwt325" typeof="mw:Transclusion">一作花</small>矜<small about="#mwt326" typeof="mw:Transclusion">從<span class="book-name">正異</span>，一作務</small>是日，長沙千人萬人出。渡頭翠柳豔明眉，爭道朱蹄驕齧膝。此都好<small about="#mwt327" typeof="mw:Transclusion">去聲</small>遊湘西寺，諸將<small about="#mwt328" typeof="mw:Transclusion">去聲</small>亦<small about="#mwt329" typeof="mw:Transclusion">一作遽，一作方</small>自軍中至。馬援征行在眼前，葛强親近同心事。<br/>
　　<small about="#mwt330" typeof="mw:Transclusion">此記節日遊人之盛，而諷諸將之逍遥者。柳映眉，指遊女。馬齧膝，指遊人。所謂繁華也。　<span class="book-name">杜臆</span>：「亦自軍中至」，見其不應至也，諸將出征在邇，正宜同心戮力，乃佚遊如此，不以軍國為念矣。馬援，比大將。葛强，比部將。<br/>
　　曹植詩：繁華將茂，秋霜瘁之。<br/>
　　梁元帝詩：柳葉生眉上，珠璫搖鬢垂。唐太宗<span class="book-name">柳</span>詩：半翠幾眉開。<br/>
　　<span class="book-name">霍光傳</span>：後兩家奴爭道。　<span class="book-name">莊子</span>：乘駁馬而偏朱蹄。注：偏者，一蹄偏赤也。　王褒頌：及至駕齧膝，驂乘旦。應劭曰：馬怒有餘氣，常齧膝而行也。孟康曰：良馬低頭口至膝，故曰齧膝。張晏曰：齧膝、乘旦，皆良馬名，此詩以朱蹄齧膝並言，正謂駿馬各爭道也。<br/>
　　湘西寺，即岳麓、道林二寺。<br/>
　　<span class="book-name">史記·高帝紀</span>：諸將過此者多。<br/>
　　<span class="book-name">魏志</span>：曹真每征行，與士卒同勞苦。<br/>
　　葛强，山簡愛將。</small><br/>
　　金鐙<small about="#mwt331" typeof="mw:Transclusion">都磴切</small>下<small about="#mwt332" typeof="mw:Transclusion">去聲</small>山紅日<small about="#mwt333" typeof="mw:Transclusion">蔡云一作粉，非</small>晚，牙檣捩<small about="#mwt334" typeof="mw:Transclusion">音列</small>舵青樓遠。古時喪<small about="#mwt335" typeof="mw:Transclusion">去聲</small>亂皆可知，人世悲歡暫相遣。弟姪雖存不得書，干戈未息苦離<small about="#mwt336" typeof="mw:Transclusion">一作難</small>居。逢迎少<small about="#mwt337" typeof="mw:Transclusion">去聲</small>壯非吾道，況乃今朝更祓除。<br/>
　　<small about="#mwt338" typeof="mw:Transclusion">此記遊人晚歸之景，而慨身世之亂離也。遊者從寺下山，向青樓而遠去，因歎古來喪亂，其故可知，皆因人臣以國事為戯耳，若人世歡娛，暫遣悲愁，一過而凄涼如故矣。上句應諸將，下句應繁華。今弟姪飄零，干戈阻絕，此皆喪亂所致，而老非少壯，時際祓除，又未免悲歡錯出矣。　少壯，指當日同遊之輩，祓除不祥，非可行樂也。　此章二段各八句。<br/>
　　鐙，馬鞁踏。<span class="book-name">廣韻</span>：鞍鐙也。<br/>
　　檣在舟前，舵在舟後。<span class="book-name">埤蒼</span>云：檣，帆柱也。檣尾銳如牙。師氏曰：轉施曰捩。　青樓，乃祓除之處。<span class="book-name">齊書</span>：武帝興光樓上施青漆，謂之青樓。古樂府：大路起青樓。<br/>
　　<span class="book-name">周禮</span>：女巫，掌歲時祓除盥浴。鄭注：如今三月三日上巳，往水上之類。<span class="book-name">韓詩外傳</span>：鄭國上巳，於溱洧二水上祓除不祥。<span class="book-name">晉書</span>：武帝嘗問摯虞三日曲水之義，虞對曰：「漢章帝時，平原徐肇以三月初生三女，至三日俱亡，村人為怪，乃招携之水濱洗祓，遂因水以泛觴，其義起此」，帝曰：「必如所談，便非好事」，晳進曰：「虞小臣，不足以知。昔周公城洛邑，因流水以汎酒，故逸詩云『羽觴隨波』，又秦昭王以三日置酒河曲，見金人奉水心之劍曰：『令君制有西夏』，乃霸諸侯，因此立為曲水，二漢相緣，皆為盛集」。<span class="book-name">杜臆</span>：此詩主摯虞之說，而不取束晳。趙曰：以唐史氣朔考之，大曆五年三月三日清明，則清明正值上巳，故有今朝是祓除句。</small><br/>
　　<span id="feng_yu_kan_zhou_qian_luo_hua_xi_wei_xin_ju" about="#mwt340" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#feng_yu_kan_zhou_qian_luo_hua_xi_wei_xin_ju" class="mw-selflink-fragment">風雨看舟前落花戲為新句</a></span><br/>
　　<small about="#mwt341" typeof="mw:Transclusion">鶴注：公在潭，只船居，觀<a class="source" href="#su_da_shi_yu_fang_jiang_pu_fu_ba_yun_ji_yi">蘇渙肩輿忽訪老夫舟檝語</a>可驗，其看舟前落花，乃是大曆五年潭州作。</small><br/>
　　江上人家桃樹<small about="#mwt343" typeof="mw:Transclusion">一作李</small>枝，春寒<small about="#mwt344" typeof="mw:Transclusion">郭作風</small>細雨出疏籬。影遭碧水潛勾引，風妬紅花却倒吹。<br/>
　　<small about="#mwt345" typeof="mw:Transclusion">此詩依韻分為三段，首詠風雨落花。　<span class="book-name">杜臆</span>：「春寒細雨出疏籬」，便是畫景。<br/>
　　<span class="name">常理</span><span class="book-name">薄命篇</span>：艷花勾引落。</small><br/>
　　吹花困懶<small about="#mwt346" typeof="mw:Transclusion">一作癲</small>傍<small about="#mwt347" typeof="mw:Transclusion">去聲</small>舟楫，水光風力俱相怯。赤憎輕薄遮<small about="#mwt348" typeof="mw:Transclusion">之奢切</small>入<small about="#mwt349" typeof="mw:Transclusion">一作人</small>懷，珍重分明不來接<small about="#mwt350" typeof="mw:Transclusion">一作折</small>。<br/>
　　<small typeof="mw:Transclusion">次看舟前落花。　傍舟委落，有似憎平日之輕薄遮懷，而珍重不肯近人者，此摹寫困懶情態也。　公詩曾以留連屬細草，悵望屬殘花，知赤憎、珍重，亦當就花說。<br/>
　　江淹詩：階前水光裂。　<span class="book-name">莊子</span>：風之積也不厚，則其負大翼也無力。<span class="book-name">淮南子</span>：風力壯猛。<br/>
　　鶴注：公嘗云「<a class="source" href="c13_du_shi_xiang_zhu__si_ku_quan_shu_ben__juan12.xhtml#song_lu_liu_shi_yu_ru_chao">生憎柳絮白於綿</a>」，赤憎，猶云生憎，皆方言也。　梁武帝<span class="book-name">春歌</span>：階上香入懷。<br/>
　　<span class="book-name">薛宣傳</span>：得為公分明之。</small><br/>
　　濕久飛遲半欲<small about="#mwt351" typeof="mw:Transclusion">一作日</small>高，縈沙惹草細於毛。蜜蜂蝴蝶生情性<small about="#mwt352" typeof="mw:Transclusion">一作住</small>，偷眼蜻蜓避伯勞。<br/>
　　<small about="#mwt353" typeof="mw:Transclusion">末對落花而有感　。蜂蝶素戀花香，今見墮於沙草，則性情頓覺生疏。蜻蜓偶過花間，有似偷眼旁觀者，一遇伯勞，却又倉卒避去，以見花當零落之餘，終為物情所棄。此舉目前所見，而詞寓感慨。　此章三段各四句。<br/>
　　生情性，乃生熟之生。謝朓詩：遠樹曖芊芊，生煙紛漠漠。謝靈運<span class="book-name">撰征賦</span>：披宿莽以迷徑，覩生煙而知墟。此可互證。<br/>
　　<span class="book-name">爾雅</span>：鵙，伯勞也。<span class="book-name">物理論</span>：伯勞惡鳥，故衆鳥畏之，性好獨。<span class="book-name">杜臆</span>：伯勞，即鶗鴂，鳴則衆芳歇。<br/>
　　王嗣奭曰：此詩摹寫物情，一一從舟中靜看得之，都是虛景，都是設想，都是巧語，本大家所不屑為者，故云戲為新句，而纖濃綺麗，遂為後來詞曲之祖。<br/>
　　按：此詩戲為新句，皆從無情中看出有情，詩思之幻，當與昌黎<span class="book-name">毛穎傳</span>參觀。</small><br/>
　　<small about="#mwt354" typeof="mw:Transclusion">盧世㴶曰：句不新則詩朽，句徒新則詩亡，苟非有日新之學問，日新之識見，而惟務新其皮膚，反致面目青黃，此又與於陳腐之甚者。題中下一戲字，有無限防閑在。<br/>
　　楊德周曰：杜云「<a class="source" href="c20_du_shi_xiang_zhu__si_ku_quan_shu_ben__juan19.xhtml#song_li_ba_mi">石出倒聽楓葉下</a>」，<span class="name">包何</span>云「波影倒江楓」。杜云「<a class="source" href="c3_du_shi_xiang_zhu__si_ku_quan_shu_ben__juan02.xhtml#li_ren_xing-n695">黃門飛鞚不動塵</a>」，而東坡云「走馬來看不動塵」。杜云「影遭碧水潛勾引」，而孟郊云「南浦花飛亞水紅」。得諸家闡明，益見杜詩之妙。</small><br/>
　　<span id="feng_zeng_xiao_shi_er_shi" about="#mwt355" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#feng_zeng_xiao_shi_er_shi" class="mw-selflink-fragment">奉贈蕭十二使<small about="#mwt356" typeof="mw:Transclusion">去聲</small>君</a></span><br/>
　　<small about="#mwt357" typeof="mw:Transclusion">鶴注：當是大曆五年春作，詩云「迴雁五湖春」可見。　玩詩意，蕭蓋先為郎官，後出為縣令，在嚴武幕中復為郎官，後在湖南又為刺史矣。</small><br/>
　　昔在嚴公幕，俱為蜀使<small about="#mwt359" typeof="mw:Transclusion">去聲</small>臣。艱危參大府，前後間<small about="#mwt360" typeof="mw:Transclusion">去聲</small>清塵。起草嗚先路，乘槎動要津。王鳧聊暫出，蕭雉只相馴。<br/>
　　<small about="#mwt361" typeof="mw:Transclusion">首憶幕府往事。　嚴武兩鎭蜀，必蕭先在幕而公繼入，是前後相間也。起草，應幕府。乘槎，應使臣。王鳧，用縣令事。蕭雉，用郎官事。蕭蓋先為郎而後貶為令也。　朱注：次公引<span class="book-name">唐志</span>，凡詔令，皆舍人起草，固是，然此詩所云起草，則以郎官言之。<br/>
　　盧諶<span class="book-name">贈劉琨</span>詩：自奉清塵，於今五載。<br/>
　　錢箋：蕭廣濟<span class="book-name">孝子傳</span>：蕭芝至孝，除尚書郎，有雉數十頭，飲啄宿止，當上直，送至歧路，下直入門，飛鳴車側。</small><br/>
　　終始任<small about="#mwt362" typeof="mw:Transclusion">平聲</small>安義，荒蕪孟母隣。聯翩匍匐禮，意氣死生親。張老存家事，嵇康有故人。食恩慚鹵莽，鏤骨抱酸辛。<br/>
　　<small about="#mwt363" typeof="mw:Transclusion">此記蕭君古誼。　任安，比使君。孟母，比嚴母。聯翩匍匐，謂經紀两喪。意氣死生，謂存亡一視。張老之于趙武，嵇康之託山濤，稱蕭能保家而恤孤。食恩二句，公自謙不如也。　原注：嚴公既沒，老母在堂，使君温清之問，甘脆之禮，名數若己之庭闈焉。及太夫人頃逝，喪事又首諸孫，主典撫孤之情，不减骨肉，則膠漆之契可知矣。<br/>
　　<span class="book-name">漢書</span>：霍去病為驃騎將軍，祿秩與大將軍衛青等，青故人門下多去事去病，輒得官爵，唯任安不去。<br/>
　　<span class="book-name">詩</span>：凡民有喪，匍匐救之。<br/>
　　蔡邕<span class="book-name">陳留太守碑</span>：意氣精朗。　翟公云：一死一生，乃見交情。<br/>
　　<span class="book-name">晉語</span>：趙文子冠，見張老而語之。注：張老，晉大夫張孟。　<span class="book-name">左傳</span>：楚子問趙孟曰：「范武子之德何如」，對曰：「夫子之家事治」。<br/>
　　嵇康故人，注見本卷前。<br/>
　　阮嗣宗詩：悽愴抱酸辛。　鏤骨，猶言刺骨。</small><br/>
　　巢許山林志，夔龍廊廟珍。鵬圖仍矯翼，熊軾且移輪。磊落衣冠地，蒼茫土木身。<br/>
　　<small about="#mwt364" typeof="mw:Transclusion">記彼此出處之殊。　夔龍，謂蕭能濟世，起下鸚圖、熊軾。巢許，謂己終隱遯，起下蒼茫土木。<br/>
　　<span class="book-name">書</span>：夔典樂，龍納言。<br/>
　　<span class="book-name">莊子</span>：北溟有魚，化而為鳥，其名曰鵬，海運則將徙於南溟。<br/>
　　趙注：蕭為太守，故憑熊軾以移輪。<br/>
　　<span class="book-name">晉書</span>：嵇康土木形骸。</small><br/>
　　塤箎鳴自合，金石瑩<small about="#mwt365" typeof="mw:Transclusion">去聲</small>逾新。重<small about="#mwt366" typeof="mw:Transclusion">平聲</small>憶羅江外，同遊錦水濱。結歡隨過隙，懷舊益霑巾。<br/>
　　<small about="#mwt367" typeof="mw:Transclusion">記彼此文契之久。　塤箎，言聲氣初投，起下羅江錦水。金石，言信義益堅，起下結歡懷舊。<br/>
　　<span class="book-name">詩</span>：伯氏吹塤，仲氏吹箎。<span class="book-name">廣絕交論</span>：志婉孌於塤箎。<br/>
　　阮籍詩：如何金石友，一旦更離傷。<br/>
　　<span class="book-name">舊書</span>：羅江縣，屬綿州。<br/>
　　任昉詩：結歡三十載，生死一交情。　<span class="book-name">莊子</span>：人生一世，如白駒過隙。<br/>
　　潘岳<span class="book-name">懷舊賦</span>：涕泣流而霑巾。</small><br/>
　　曠絕含香舍，稽留伏枕辰。停驂雙闕早，迴雁五湖春。不達長<small about="#mwt368" typeof="mw:Transclusion">子兩切</small>卿病，從來原憲貧。監<small about="#mwt369" typeof="mw:Transclusion">平聲</small>河受貸粟，一起轍中鱗。<br/>
　　<small about="#mwt370" typeof="mw:Transclusion">末乃自敘，有望於蕭也。停驂尚早，承曠絕。迴雁當春，承稽留。四句寫出貧病之狀，使君倘能貸粟窮途，庶涸鱗得以頓起也。　不達，謂蕭君未之知耳。註家謂因不顯達而致病，對下句不合。此章前後三段各八句，中二段各六句。<br/>
　　含香、伏枕，注皆別見。<br/>
　　謝朓詩：停驂我悵望。<br/>
　　<span class="book-name">莊子</span>：莊周家貧，往貸粟於監河侯，曰：「昨周來，有中道而呼者，顧視，車轍中有鮒魚焉，周問之，曰：『我東海之波臣也，君豈有升斗之水而活我哉』」。</small><br/>
　　<small about="#mwt371" typeof="mw:Transclusion">王嗣奭曰：此詩以排律敘事，融化古今，條達流利，所謂不煩繩削而自合者。</small><br/>
　　<span id="feng_song_er_shi_san_jiu_lu_shi" about="#mwt372" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#feng_song_er_shi_san_jiu_lu_shi" class="mw-selflink-fragment">奉送二十三舅錄事<small about="#mwt373" typeof="mw:Transclusion">崔偉</small>之攝郴<small about="#mwt374" typeof="mw:Transclusion">丑森切</small>州</a></span><br/>
　　<small about="#mwt375" typeof="mw:Transclusion">鶴注：當是大曆五年春作。　邵注：唐制，諸州設錄事參軍，掌正違失、蒞符印。郴州，今隸湖廣道。</small><br/>
　　賢良歸盛族，吾舅盡知名。徐庶高交<small about="#mwt376" typeof="mw:Transclusion">當作交高</small>友，劉牢出外甥。泥塗豈珠玉，環堵但柴荊。衰老悲人世，驅馳厭甲兵。<br/>
　　<small about="#mwt377" typeof="mw:Transclusion">此稱舅氏而兼自傷。　盡知名，崔族多才。出外甥，感恩在舅。下四，歎窮老亂離，陳訴甚悲。<br/>
　　<span class="book-name">周禮</span>：以三德教國子，二曰友行，以尊賢良。<br/>
　　舊注：徐庶，字元直，其所交者，諸葛孔明、龐士元、司馬德操諸公。<span class="book-name">蜀志</span>：徐庶與崔州平友善。<br/>
　　<span class="book-name">晉書</span>：桓玄曰：何無忌、劉牢之之甥，酷似其舅。<br/>
　　<span class="book-name">世說</span>：王武子，衛玠之舅，見玠輒歎曰：珠玉在側，覺我形穢。<br/>
　　<span class="book-name">記</span>：儒有環堵之室。</small><br/>
　　氣春江上别，淚血渭陽情。丹<small about="#mwt378" typeof="mw:Transclusion">一作舟</small>鷁排風影，林烏反哺聲。永嘉多北至，勾漏且南征。必見公侯復，終聞盜賊平。<br/>
　　<small about="#mwt379" typeof="mw:Transclusion">此因送别而作慰辭。　江上，指湘江。排風，謂風帆。烏反哺，崔有母也。北至南征，記其行迹。公侯必復，言當終貴。盜賊，指嶺南之寇。舊注誤云臧玠之亂，春時玠尚未反也。<br/>
　　謝朓詩：江上徒離憂。<br/>
　　束晳<span class="book-name">補亡詩</span>：嗷嗷林烏，受哺於子。<br/>
　　<span class="book-name">晉書</span>：永嘉之亂，元帝渡江，衣冠多自北至。<br/>
　　勾漏，引<span class="name" title="晉書·卷七十二·列傳第四十二·葛洪傳：葛洪，字稚川，丹陽句容人也。……以年老，欲練丹以祈遐壽，聞交阯出丹，求為句漏令。">葛洪</span>相方。　<span class="book-name">楚辭</span>：汩吾南征。<br/>
　　<span class="book-name">左傳</span>：公侯之子孫，必復其始。</small><br/>
　　郴州頗涼冷，橘井尚凄清。從事<small about="#mwt380" typeof="mw:Transclusion">一作</small>何蠻貊，居官志在行。<br/>
　　<small about="#mwt381" typeof="mw:Transclusion">此往攝郴州，勉其盡職也。　遠注：橘井，不特切郴州，兼切奉母同行之意。　此章前二段各八句，後段四句收。<br/>
　　<span class="book-name">神仙傳</span>：蘇耽於山下鑿井種橘，救鄉里之疾病者。橘井在郴州城東，蘇耽之故宅，今為觀。希曰：井水每酌則有金星，云丹影如是，嘗在郴州，目覩其實。<br/>
　　<span class="book-name">論語</span>：雖蠻貊之邦行矣。<br/>
　　<span class="book-name">左傳</span>：當官而行，何强之有。<span class="book-name">通鑑</span>：晉司隸校尉李喜，亢志在公，當官而行，可謂邦之司直。</small><br/>
　　<span id="xuan" about="#mwt383" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#xuan" class="mw-selflink-fragment">送魏二十四司直充嶺南掌選崔郎中判官兼寄韋韶州</a></span><br/>
　　<small about="#mwt382" typeof="mw:Transclusion">鶴注：前韋迢<span class="book-name">湘潭寄杜員外</span>詩云「湘潭一葉黃」，蓋大曆四年秋矣。此詩云「憑報韶州牧，新詩昨寄將」，蓋是五年春作。　<span class="book-name">唐書</span>：高宗<span class="date" title="676年">上元三年</span>，以嶺南五管、黔中都督府得任土人，而官或非才，乃選郎中、御史為選補使，謂之南選。<span class="book-name">唐會要</span>：<span class="date" title="720年">開元八年</span>八月，移嶺南選補使於桂州。</small><br/>
　　選<small about="#mwt384" typeof="mw:Transclusion">去聲</small>曹分五嶺，使<small about="#mwt385" typeof="mw:Transclusion">去聲</small>者歷三湘。才美膺推薦，君行佐紀綱。佳聲斯<small about="#mwt386" typeof="mw:Transclusion">一作期</small>共<small about="#mwt387" typeof="mw:Transclusion">樊作不</small>遠，雅節在周防。明白山濤鑒，嫌疑陸賈裝。<br/>
　　<small about="#mwt388" typeof="mw:Transclusion">魏往嶺南，稱其才品。　選曹、使者，謂崔郎中。才美、紀綱，謂魏判官。山濤鑒，承佳聲，頌崔也。陸賈裝，承雅節，規魏也。<br/>
　　<span class="book-name">北史·周·宇文深傳</span>：深在選曹，頗有時譽。　五嶺，注見前。<br/>
　　<span class="book-name">寰宇記</span>：湘潭、湘鄉、湘源，是為三湘。顏延之詩：三湘淪洞庭。<br/>
　　<span class="book-name">左傳</span>：紀綱之僕。<br/>
　　杜預<span class="book-name">左傳序</span>：包周身之防。<br/>
　　<span class="book-name">晉書</span>：山濤典選十餘年，甄拔人物，各為題目，時稱山公啟事。<br/>
　　<span class="book-name">記</span>：決嫌疑。　<span class="book-name">漢書</span>：高祖使陸賈賜尉佗印，為南越王，佗賜賈橐中裝直千金，他送亦千金。</small><br/>
　　故人湖外少，春日嶺南長。憑報韶州牧，新詩昨寄<small about="#mwt389" typeof="mw:Transclusion">一作夜</small>將。<br/>
　　<small about="#mwt390" typeof="mw:Transclusion">此送魏而兼寄韋也。　此章上八句，下四句。<br/>
　　將，送也。<span class="book-name">詩</span>：遠于將之。</small><br/>
　　<span id="song_zhao_shi_qi_ming_fu_zhi_xian" about="#mwt391" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#song_zhao_shi_qi_ming_fu_zhi_xian" class="mw-selflink-fragment">送趙十七明府之縣</a></span><br/>
　　<small about="#mwt392" typeof="mw:Transclusion">詩有南翁句，故黃鶴編在大曆五年湖南詩內。</small><br/>
　　連城為寶重，茂宰得才新。山雉迎舟楫，江花報邑人。論<small about="#mwt393" typeof="mw:Transclusion">平聲</small>交翻恨晚，臥病却愁春。惠愛南翁悅，餘波及老身。<br/>
　　<small about="#mwt394" typeof="mw:Transclusion">上四送趙之縣，下四敘述交情。<br/>
　　<span class="book-name">史記</span>：趙惠王得楚和氏璧，秦昭王請以十五城易之。是重在寶也，此借趙事以方趙令。盧諶詩：連城既偽往，荊玉亦虛還。<br/>
　　謝朓<span class="book-name">和<span class="name" title="伏曼容">伏武昌</span></span>詩：雄圖悵若茲，茂宰深遐睠。<br/>
　　<span title="漢書·卷二十五·列傳第十五·魯恭傳" class="source">漢魯恭為中牟令，童子化之，雉有雛，不忍捕</span>。<br/>
　　晉潘岳為河陽令，植桃李花，人號曰「河陽一縣花」。<br/>
　　朱注：趙必官衡潭間，故有落句。</small><br/>
　　<span id="lian" about="#mwt396" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#lian" class="mw-selflink-fragment">同豆盧峰貽主客李員外賢子棐知字韻</a></span><br/>
　　<small about="#mwt395" typeof="mw:Transclusion">舊次在大曆五年潭州作。遠注：<span class="name">豆盧峰</span>有貽李員外子詩，公和之而作。同，和也。　<span class="book-name">唐書·世系表</span>：豆盧姓慕容氏，北人謂歸義為豆盧，因賜為氏，居昌黎棘城。　<span class="book-name">唐志</span>：主客郎中、員外郎各一人，掌<span title="新唐書·卷四·本紀第四：天授元年正月庚辰，大赦，改元曰載初，以十一月為正月，十二月為臘月，來歲正月為一月。以周、漢之後為二王後，封舜、禹、湯之裔為三恪，周、隋同列國，封其嗣。……聖曆元年正月甲子，大赦，改元，賜酺九日。……二年……三月甲戌，以隋、唐為二王後。神龍元年……五月……戊子，復周、隋二王後。" class="comment">二王後</span>、諸藩朝見之事，屬禮部。</small><br/>
　　煉<small about="#mwt397" typeof="mw:Transclusion">一作鍊</small>金歐冶子，噴玉大宛<small about="#mwt398" typeof="mw:Transclusion">平聲</small>兒。符彩高無敵，聰明達所為。夢蘭他日應，折桂早年知。爛熳通經術，光芒刷羽儀。<br/>
　　<small about="#mwt399" typeof="mw:Transclusion">此稱美員外父子。　鍊金噴玉，唯員外能有此子。符彩聰明，言棐負才智。夢蘭折桂，言生質不凡。經術羽儀，言學堪用世。<br/>
　　<span class="book-name">吳越春秋</span>：干將與歐冶子採五山之精，合六金之英，鍊而為劍。<br/>
　　杜定功曰：穆天子東遊黃澤，使宮樂謠曰：黃之澤，其馬噴玉，皇人壽榖。歕、噴同。大宛兒，大宛馬駒，即汗血馬也。<br/>
　　曹植<span class="book-name">七啟</span>：符采照燭。符采，猶云光彩。左思<span class="book-name">蜀都賦</span>：符采彪炳。傅玄<span class="book-name">輿馬賦</span>：符采横發。<br/>
　　<span class="book-name">左傳</span>：鄭文公有賤妾曰燕姞，夢天使與己蘭，既而文公見之，與之蘭而御之，辭曰：「妾不才，幸而有子，將不信，敢徵蘭乎」，公曰：「諾」，生穆公，名之曰籣。<br/>
　　晉郗詵學博多才，武帝問曰：「卿才何如」，對曰「猶桂林一枝，崑山片玉」。<br/>
　　沈約詩：刷羽同搖漾。<span class="book-name">易</span>：鴻漸于陸，其羽可用為儀，吉。</small><br/>
　　謝庭瞻不遠，潘省會于斯。唱和<small about="#mwt400" typeof="mw:Transclusion">去聲</small>將雛曲，田翁號鹿皮。<br/>
　　<small about="#mwt401" typeof="mw:Transclusion">此結出和詩，賓主四人俱見。　吳論：謝庭，指李員外。潘省，指豆盧家。倡和，峰作詩而公和之。將雛，謂員外携子而來。鹿皮，公自比遯世老人。　此章上八句，下四句。<br/>
　　<span title="世說·言語第二：謝太傅問諸子姪：「子弟亦何預人事，而正欲使其佳」，諸人莫有言者，車騎答曰：「譬如芝蘭玉樹，欲使其生於階庭耳。」" class="source">玉樹生於庭除</span>，引謝玄語，詳見二卷。<br/>
　　潘岳<span class="book-name">秋興賦序</span>：余以太尉掾，寓直於散騎之省。<br/>
　　<span class="book-name">晉書·樂志</span>：吳歌雜曲，一名<span class="book-name">鳳將雛</span>。朱注：此曲自漢至梁有歌，今不傳。<br/>
　　鹿皮翁，注見二十卷。</small><br/>
　　<span id="gui_yan_er_shou" about="#mwt402" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#gui_yan_er_shou" class="mw-selflink-fragment">歸雁二首</a></span><br/>
　　<small about="#mwt403" typeof="mw:Transclusion">鶴注：當是大曆五年潭州作。</small><br/>
　　萬里衡陽雁，今年又北歸。雙雙瞻客上<small about="#mwt404" typeof="mw:Transclusion">上聲</small>，一一背<small about="#mwt405" typeof="mw:Transclusion">音佩</small>人飛。雲裏相呼疾，沙邊自宿稀。繫<small about="#mwt406" typeof="mw:Transclusion">音計</small>書元<small about="#mwt407" typeof="mw:Transclusion">俗本作無</small>浪語，愁寂<small about="#mwt408" typeof="mw:Transclusion">一作絕</small>故山薇。<br/>
　　<small about="#mwt409" typeof="mw:Transclusion">首章，見歸雁而切故鄉之思。　衡雁又歸，在潭兩春矣。雁去既不能留，而繫書又不可得，所以有故山之慨。　黃希曰：公在南而雁北歸，故曰背人。<br/>
　　蔡曰：衡陽有回雁峰，雁至此不過，遇春而回。　應㻛詩：言我塞門來，將就衡陽棲。　<span class="book-name">會稽典錄</span>：<span class="name">虞國</span>少有孝行，為日南太守，嘗有雙雁宿止廳上，每出行縣，輒飛逐車。<br/>
　　江淹<span class="book-name">横吹賦</span>：河中之雁，一一而學飛。　李少卿詩：雙鳧相背飛。<br/>
　　顧注：<span class="book-name">蘇武傳</span>：匈奴詐言武死，<span class="name">常惠</span>教漢使者詭言「漢天子射雁上林，得武帛書」，乃歸武。則雁足繫書，後人承訛襲謬耳。<br/>
　　謝靈運詩：故山日已遠，風波豈還時。</small><br/>
　　欲雪違胡地，先花别楚雲。却過清渭影，高起洞庭群。塞北春陰暮，江南日色熏<small about="#mwt410" typeof="mw:Transclusion">從<span class="book-name">杜臆</span>，舊作曛</small>。傷弓流落羽，行<small about="#mwt411" typeof="mw:Transclusion">戶剛切</small>斷不堪聞。<br/>
　　<small about="#mwt412" typeof="mw:Transclusion">次章，傷歸雁而興飄泊之感。　違胡地，去秋雁來。別楚雲，今春雁去。别清渭，來時所經。起洞庭，去時所歷。塞北、江南，承上起下，言當此春日，而猶有傷弓落羽，行斷聲哀者，皆窮途旅客所不忍聞也。<br/>
　　謝靈運詩：季秋邊朔苦，旅雁違霜雪。　<span class="book-name">月令</span>：八九月，鴻雁來。正月，候雁北。<br/>
　　<span class="name">更嬴</span>引弓虛發而下雁，出<span class="book-name">國策</span>，詳見十三卷。史：引虛弓而雁落，人問之，曰：「此雁傷弓也」。</small><br/>
　　<span id="jiang_nan_feng_li_gui_nian" about="#mwt413" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#jiang_nan_feng_li_gui_nian" class="mw-selflink-fragment">江南逢李龜年</a></span><br/>
　　<small about="#mwt414" typeof="mw:Transclusion">朱注：題曰江南，必潭州作也。舊編在大曆三年荊南詩內，非是。　錢箋：<span class="book-name">史記</span>：王翦定荊江南地。又：項羽徙義帝於江南。　<span class="book-name">楚辭章句</span>：襄王遷屈原於江南，在湘潭之間。　龜年方流落江潭，故曰江南。　<span class="book-name">雲溪友議</span>：明皇幸岷山，百官皆竄辱，李龜年奔泊江潭，杜甫以詩贈之。</small><br/>
　　岐王宅裏尋常見，崔九堂前幾度聞。正是<small about="#mwt415" typeof="mw:Transclusion"><span class="book-name">友議</span>作值</small>江南好風景，落花時節又逢君。<br/>
　　<small about="#mwt416" typeof="mw:Transclusion">此詩撫今思昔，世境之離亂，人情之聚散，皆寓於其中。<br/>
　　<span class="book-name">明皇雜錄</span>：天寶中，上命宮中女子數百人為梨園弟子，皆居宜春院北。上素曉音律，時有馬仙期、李龜年、賀懷智，皆洞知律度，安祿山亦獻白玉簫管數百事，皆陳於梨園，自是音響殆不類人間，而龜年特承恩遇。其後流落江南，每遇良辰勝景，常為人歌數闋，座上聞之，莫不掩泣罷酒。蔡曰：<span class="book-name">雲溪友議</span>：李龜年奔江潭，曾於湖南採訪使筵上唱「紅豆生南國，秋來發幾枝。贈公多採摘，此物最相思。」又云「清風明月苦相思，蕩子從戎十載餘。征人去日殷懃囑，歸雁來時數附書。」此詞皆王維所作也。　<span class="book-name">舊唐書</span>：岐王範，睿宗子，好學，工書，雅愛文章之士，<span class="date" title="726年">開元十四年</span>病薨。<br/>
　　原注：崔九，即殿中監崔滌，中書令湜之弟。<span class="book-name">舊書</span>：崔湜弟滌，與玄宗款密，用為秘書監，出入禁中，後賜名澄，<span class="date" title="726年">開元十四年</span>卒。<br/>
　　<span class="book-name">世說</span>：過江諸人，新亭飲宴，周顗中座而歎曰：風景不殊，正自有山河之異。<br/>
　　黃鶴云：<span class="date" title="726年">開元十四年</span>，公止十五歲，其時未有梨園弟子。公見李龜年，必在天寶十載後，詩云岐王，當指嗣岐王珍。據此，則所云崔九堂前者，亦當指崔氏舊堂耳，不然岐王、崔九並卒於<span class="date" title="726年">開元十四年</span>，安得與龜年同遊耶。</small><br/>
　　<small about="#mwt417" typeof="mw:Transclusion">黃生曰：此詩與<span class="book-name">劍器行</span>同意，今昔盛衰之感，言外黯然欲絕，見風韻於行間，寓感慨於字裏，即使<span class="name" title="王昌龄">龍標</span>、<span class="name" title="李白">供奉</span>操筆，亦無以過。乃知公於此體，非不能為正聲，直不屑耳。有目公七言絕句為别調者，亦可持此解嘲矣。</small><br/>
　　<span id="xiao_han_shi_zhou_zhong_zuo" about="#mwt418" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#xiao_han_shi_zhou_zhong_zuo" class="mw-selflink-fragment">小寒食舟中作</a></span><br/>
　　<small about="#mwt419" typeof="mw:Transclusion">鶴注：公在潭，率舟居，此當是大曆五年作。　<span class="book-name">杜臆</span>：小寒食，注謂寒食前一日，誤，蓋寒食次日也。<span class="book-name">歲時記</span>：冬至後一百五日為寒食，據曆，在清明前二日。<span class="book-name" title="月令廣義">廣義</span>注：禁火三日，謂至後一百四日、五日、六日。乃知小寒食是六日，總在三日內，故云佳辰。次日清明，始有新火，故食猶寒。禁火，則酒亦寒，故云强飲，詩意甚明。舊注引小至為證，不知小至亦至之次日。添線飛灰、舒柳放梅，皆至後景物也。</small><br/>
　　佳辰强<small about="#mwt421" typeof="mw:Transclusion">豈兩切</small>飲<small about="#mwt422" typeof="mw:Transclusion">一作飯</small>食猶寒，隱<small about="#mwt423" typeof="mw:Transclusion">去聲</small>几蕭條戴鶡冠。春水船如天上坐，老年花似霧中看<small about="#mwt424" typeof="mw:Transclusion">平聲</small>。娟娟戲蝶過<small about="#mwt425" typeof="mw:Transclusion">平聲</small>閒<small about="#mwt426" typeof="mw:Transclusion">一作開，非</small>幔，片片輕鷗下<small about="#mwt427" typeof="mw:Transclusion">去聲</small>急湍。雲白山青萬餘里，愁看<small about="#mwt428" typeof="mw:Transclusion">平聲</small>直北是長安。<br/>
　　<small about="#mwt429" typeof="mw:Transclusion">上四，寒食舟景。下四，即景感懷。　朱瀚曰：頷聮分承上二，時逢寒食，故春水盈江。老景蕭條，故看花目暗。須於了無蹊徑處，尋其草蛇灰線之妙。腹聯興起下二，戲蝶輕鷗，往來自在，而雲山萬里，空望長安，所以對景而生愁也。首尾又暗相照應，與「<a class="source" href="c19_du_shi_xiang_zhu__si_ku_quan_shu_ben__juan18.xhtml#shu_shi_ri_shi_zong_wen_zong_wu">幾年逢熟食，萬里逼清明</a>」參看。　篇中看字兩見，亦無他字可代。<br/>
　　<span class="book-name">莊子</span>：南郭子綦隱几而坐。　趙注：鶡冠，隱者之冠。袁淑<span class="book-name">真隱傳</span>有鶡冠子。舊注引虎賁武騎之鶡冠，誤矣。　此以首二句領起全局。春水春花，寒食時景。天上坐，水漲浮空。霧中看，花前遥望。二句皆承上佳辰。戲蝶輕鷗，亦舟中所見者。過閒幔，興己之飄零。下急湍，傷己之淹泊。語意緊注在萬里長安。愁看二字，正言隱几蕭條之故，遥應次句作結。朱瀚以三四分承一二，認脉未真。<br/>
　　孫權<span class="book-name">與曹操牋</span>：春水方生，公宜速去。　陳釋惠標詩：舟如空裏泛，人似鏡中行。　沈約詩：落花雰似霧。　何遜詩：新月霧中生。<br/>
　　鮑照詩：娟娟似蛾眉。注：娟娟，明媚貌。梁元帝詩：戲蝶時飄粉。　五六以閒對急，本不可易。朱瀚曰：公父名閑，故注家改閑為開，畢竟未妥。閑、閒同音異字，何必避忌。<span class="book-name">大學</span>「閒居」、<span class="book-name">孟子</span>「閒暇」、<span class="book-name">曲禮</span>「少閒」，與閑無犯。<br/>
　　<span class="book-name">枯樹賦</span>：片片真花。　鮑照<span class="book-name">野鵝賦</span>：翔海澤之輕鷗。　摯虞<span class="book-name">觀魚賦</span>：忽浪達於急湍。<br/>
　　蔡琰<span class="book-name">胡笳</span>：雲山萬重兮歸路遐。古詩：相去萬餘里。</small><br/>
　　<small about="#mwt431" typeof="mw:Transclusion">黃魯直曰：「船如天上坐，人似鏡中行」、「船如天上坐，魚似鏡中懸」，此沈雲卿詩也，雲卿得意於此，故屢用之。老杜「春水船如天上坐」，乃祖述佺期語，繼之以「老年花似霧中看」，蓋觸類而長之也。<br/>
　　苕溪胡元任曰：沈雲卿之詩，原於王逸少<span class="book-name">鏡湖</span>詩，所謂「山陰路上行，如在鏡中遊」之句。然李太白<span class="book-name">入青溪山</span>詩云「人行明鏡中，鳥度屏風裏」，雖有所襲，語益工也。<br/>
　　<span class="name">林時對</span>曰：春水二句，非襲用前人句也，此用前人句，而以己意損益之也。又有全用前人一句，而以己意貼之者，如沈雲卿詩「雲白山青千萬里，幾時重謁聖明君」，杜云「雲白山青萬餘里，愁看直北是長安」是也。范元實謂老杜不免蹈襲，斯言過矣。</small><br/>
　　<span id="yan_zi_lai_zhou_zhong_zuo" about="#mwt432" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#yan_zi_lai_zhou_zhong_zuo" class="mw-selflink-fragment">燕子來舟中作</a></span><br/>
　　<small about="#mwt433" typeof="mw:Transclusion">鶴注：大曆四年正月，公自岳陽之潭州，五年春，猶在潭州，時率舟居，故於舟中兩見燕子。　<span class="book-name">杜臆</span>：出峽已三春，而客湖南則兩春也。　朱瀚曰：孤舟漂泊，惟有燕來，命題感慨。</small><br/>
　　湖南為客動經春，燕子銜泥兩度新。舊入故園嘗<small about="#mwt434" typeof="mw:Transclusion">一作常</small>識主，如今社日遠看<small about="#mwt435" typeof="mw:Transclusion">平聲</small>人。可憐處處巢居<small about="#mwt436" typeof="mw:Transclusion">一作君</small>室，何異飄飄託此身。暫語船檣還起去，穿花貼<small about="#mwt437" typeof="mw:Transclusion">范德機云：善本作貼，一作落</small>水益霑巾。<br/>
　　<small about="#mwt438" typeof="mw:Transclusion">上四，客舟逢燕。下四，對燕自傷。　顧注：識主看人，世不憐公，而燕獨相憐。巢室託身，公方憐燕，而旋復自憐矣。　暫語還去，燕若辭人，穿花貼水，仍不忍别，對此霑淚，傷人情之不如也。<br/>
　　古詩：思為雙飛燕，銜泥巢君室。<br/>
　　<span class="book-name">文昌雜錄</span>：燕以春社來，秋社去，謂之社燕。　朱瀚曰：拈一新字，便生下舊、今兩字。<br/>
　　君室雖有所本，但此處當從居室為順。傅咸詩：長驅及居室。沈炯詩：處處此傷情。<br/>
　　陸機詩：苦哉遠征人，飄飄窮四遐。<br/>
　　何遜詩：燕戲還簷際，花飛落枕前。楊萬里詩「燕子無端貼水飛」，本於杜句。</small><br/>
　　<small about="#mwt439" typeof="mw:Transclusion">盧世㴶曰：此子美晩歲客湖南時作，七言律詩以此收卷，五十六字內，比物連類，似複似繁，茫茫有身世無窮之感，却又一字不說出，讀之但覺滿紙是淚，世之相後也一千歲矣，而其詩能動人如此。<br/>
　　朱瀚曰：<span class="book-name">毛詩</span>：「燕燕于飛，下上其音」、「瞻望弗及，佇立以泣」，為送别而作也。茲則對燕傷心，形影相弔，至於泣下霑巾，又何其蒼茫歷亂耶。篇中曰銜、曰巢、曰起、曰去，俱就燕言。曰識、曰看、曰語、曰貼，皆與自己相關。分合錯綜，無不匠心入妙。<br/>
　　盧元昌曰：公詠雁則云傷弓落羽，詠燕則云穿花落水，流落飄零之感，俱情見乎詞。</small><br/>
　　<span id="zeng_wei_qi_zan_shan" about="#mwt432" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#yan_zi_lai_zhou_zhong_zuo" class="mw-selflink-fragment">贈韋七贊善</a></span><br/>
　　<small about="#mwt440" typeof="mw:Transclusion">詩云「洞庭春色」，當是大曆五年在潭州作。　鶴注：唐東宮官，有左右贊善大夫各五人，掌傳令、諷過失、贊禮儀。韋贊善，必韋見素之後，見素位至宰相，贈司空，故詩云「爾家最近魁三象」，見素與公皆京兆人，故又云「鄉里衣冠不乏賢」，若韋思謙父子，乃鄭州人。</small><br/>
　　鄉里衣冠不乏賢，杜陵韋曲<span class="place">未央</span>前。爾家最近魁三象，時論同歸<small about="#mwt441" typeof="mw:Transclusion">一作因侵</small>尺五天。北走關山<small about="#mwt442" typeof="mw:Transclusion">一作河</small>開雨雪，南遊花柳塞<small about="#mwt443" typeof="mw:Transclusion">悉則切</small>雲<small about="#mwt444" typeof="mw:Transclusion">一作風</small>煙。洞庭春色悲公子，蝦<small about="#mwt445" typeof="mw:Transclusion">吳作鮭</small>菜忘歸范蠡<small about="#mwt446" typeof="mw:Transclusion">一作萬里</small>船。<br/>
　　<small about="#mwt447" typeof="mw:Transclusion">上四，敘韋杜家世，下則送韋而自慨也。魁三象，韋世為三公。尺五天，杜同在帝京。衣冠舊契如此，今南北去留不同，故臨别傷心。悲公子，韋北還而不得見。范蠡船，公在南而不得歸也。　用開、塞二字，景象便有慘舒之别。<br/>
　　<span class="book-name">後漢·郭泰傳</span>：林宗名震京師，後歸鄉里，衣冠諸儒送至河上。<br/>
　　朱瀚曰：<span class="book-name">唐·宰相世系表</span>：杜氏宰相十一人，如晦、淹、元穎、審權、讓能、黃裳、佑、悰、正倫、鴻漸、暹。韋氏宰相十四人，保衡、弘敏、方質、貫之、處厚、待價、巨源、見素、溫、執誼、思謙、嗣立、貽範、昭度。餘見史傳者不具載，可見其盛。　洙曰：漢未央殿基在長安。<br/>
　　原注：斗魁下，兩兩相比為三台。<br/>
　　俚語曰：城南韋杜，去天尺五。<br/>
　　<span class="book-name">蕪城賦</span>：南馳蒼梧漲海，北走紫塞雁門。陳子昂詩：雨雪關山啼。<br/>
　　薛道衡詩：城闕生雲煙。<br/>
　　錢箋：此謂楚之洞庭。　張華曰：陶朱公家在南郡華容縣，故知非吳之洞庭。　<span class="book-name">演義</span>：春色，指花柳。　<span class="book-name">楚辭</span>：思公子兮未敢言。<br/>
　　馬永卿<span class="book-name">懶真子</span>曰：嘗見浙人呼海錯為蝦菜，每食不可缺。公詩「<a class="source" href="c18_du_shi_xiang_zhu__si_ku_quan_shu_ben__juan17.xhtml#bai_xiao">風俗當園蔬</a>」即此意也。杜預<span class="book-name">水災疏</span>：當恃魚菜螺蜯。<span class="book-name">述異記</span>：洞庭湖中有釣洲，昔范蠡乘扁舟至此，遇風，釣於洲上，刻石記焉。有一陂，陂有范蠡魚。</small><br/>
　　<span id="feng_chou_kou_shi_shi_yu" about="#mwt432" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#yan_zi_lai_zhou_zhong_zuo" class="mw-selflink-fragment">奉酬寇十侍御錫見寄四韻復寄寇</a></span><br/>
　　<small about="#mwt449" typeof="mw:Transclusion">鶴注：詩云「故泊洞庭船」，當是大曆五年潭州作，其云「春深把臂前」，蓋指去年之春。</small><br/>
　　往别郇瑕地，于今四十年。來簪御府筆，故泊洞庭船。詩憶傷心處，春深把臂前。南瞻按百越，黃帽待君偏。<br/>
　　<small about="#mwt450" typeof="mw:Transclusion">上四，散而復聚，喜洞庭相見。下四，聚而復散，傷百越遠行。　詩憶，指寇君所寄者。黃帽，指舟人，謂相候於水邊也。<br/>
　　顧注：郇瑕，晉地，在平陽府猗氏縣。<span class="book-name">詩</span>云「郇伯勞之」，蓋其國也。<br/>
　　<span class="book-name">魏略</span>：殿中侍御史，簪白筆，側陛而坐，帝問左右此何官，辛毗曰：「此謂御史，舊時簪筆以奏不法，今直備位，但珥筆耳」。<span class="book-name">漢書注</span>：簪筆者，插筆於首。　邵注：御史所居之署，謂之御史府。<br/>
　　<span class="book-name">楚辭</span>：目極千里傷春心。<br/>
　　<span class="book-name">廣絕交論</span>：自昔把臂之英，金蘭之友。<br/>
　　漢百越地，即今廣東、廣西。<br/>
　　趙曰：<span class="book-name">漢書</span>：鄧通以擢船人為黃頭郎。注云：土勝水，故刺船之人皆著黃帽。顧氏以黃帽為公自稱，引前<span class="book-name">發劉郎浦</span>詩「<a class="source" href="c23_du_shi_xiang_zhu__si_ku_quan_shu_ben__juan22.xhtml#fa_liu_lang_pu">黃帽青鞋歸去來</a>」為證，謂待其再至也。今按：公在湖南，急於北歸，豈能久留以待其再至。黃常明<span class="book-name">詩話</span>：南方人謂水為黃帽，謂雲為砲車，非遐征遠涉，不能知也。此又一說。</small><br/>
　　<small about="#mwt452" typeof="mw:Transclusion">朱鶴齡曰：公<span class="book-name">哭韋之晉</span>詩云「<a class="source" href="c23_du_shi_xiang_zhu__si_ku_quan_shu_ben__juan22.xhtml#ku_wei_da_fu_zhi_jin">悽愴郇瑕邑，差池弱冠年</a>」，此詩云「往别郇瑕地，于今四十年」，則公十八九歲時嘗至晉州，而年譜俱失書。黃鶴謂公適郇瑕在遊齊趙時，大謬。</small><br/>
　　<span id="ru_heng_zhou" about="#mwt453" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#ru_heng_zhou" class="mw-selflink-fragment">入衡州</a></span><br/>
　　<small about="#mwt454" typeof="mw:Transclusion">鶴注：大曆四年春，公自岳陽至潭州，如衡州，以畏熱復歸潭。五年夏，臧玠兵亂，故再入衡州。　盧注：公避亂入衡，且欲由衡過郴，以舅氏崔偉攝郴州也。　<span class="book-name">舊書</span>：大曆四年七月，以澧州刺史崔瓘為潭州刺史、湖南都團練觀察使，五年四月，瓘為兵馬使臧玠所殺，據潭為亂，湖南將王國良因之而反。</small><br/>
　　兵革自久遠，興衰看帝王。漢儀甚照耀，胡馬何猖狂。老將<small about="#mwt455" typeof="mw:Transclusion">去聲</small>一失律，清邊生戰場。君臣忍瑕垢，河岳空金湯。重鎮如割據，輕權絕紀綱。軍州體不一，寬猛性所將。<br/>
　　<small about="#mwt456" typeof="mw:Transclusion">此嘆天寶亂後，叛將接踵。　興衰之運，亦視帝王舉動何如耳，此呼起下二句。漢儀，言唐法。胡馬，言安史。失律，謂潼關不守。清邊，謂四方俱擾。忍瑕垢，謂主憂臣辱。空金湯，謂兩京俱陷。重鎮，指河北叛將。輕權，慨制御無術。體不一，各自為政。性所將，不禀朝命也。<br/>
　　<span class="book-name">漢·光武紀</span>：復見漢官威儀。<br/>
　　<span class="book-name">易·師卦</span>：失律，凶。<br/>
　　<span class="book-name">左傳</span>：瑾瑜匿瑕，國君含垢。<br/>
　　<span class="book-name">國策</span>：權輕於鴻毛。<br/>
　　軍州，大州之地，必有統軍。</small><br/>
　　嗟彼苦節士，素於圓鑿方。寡妻從為郡，兀者安堵<small about="#mwt457" typeof="mw:Transclusion">一作短</small>牆。凋弊惜邦本，哀矜存事常。旌麾非其任，府庫實過防。恕<small about="#mwt458" typeof="mw:Transclusion">刊作怒</small>己獨在此，多憂增內傷。偏裨限酒肉，卒伍單衣裳。元惡迷是似，聚謀<small about="#mwt459" typeof="mw:Transclusion">一作諜</small>洩康莊。竟流帳下血，大降湖南殃。烈火發中夜<small about="#mwt460" typeof="mw:Transclusion">一作中夜發</small>，高煙燋上蒼。至今分粟帛，殺氣吹沅湘。福善理顛倒，明徵天莽茫。<br/>
　　<small about="#mwt461" typeof="mw:Transclusion">此慨崔瓘之賢，死於兵亂。　上十二記崔瓘，下十句刺臧玠。　趙注：苦節指崔，元惡指臧。　圓鑿方，言其知經而不知權。寡妻四句，見崔能愛民。旌麾六句，言不能恤軍。　寡妻從郡，謂瓘無姬妾之好。兀者安堵，能使殘疾者得所，此言其約己裕民。　防府庫，謂吝賜予。恕己而不量人，致將卒洶洶，故崔以此為憂。迷是似，借缺餉以惑衆聽。洩康莊，洩憤於衢路也。顛倒，謂崔不應死。莽茫，謂玠不應存。<br/>
　　<span class="book-name">舊唐書</span>：瓘以士行聞，蒞職清謹，遷潭州刺史，政在簡肅，恭守禮法，將吏自經時艱，久不奉法，多不便之。五年四月，會月給糧儲，兵馬使臧玠與判官<span class="name">達奚覯</span>忿爭，覯曰：「今幸無事」，玠曰：「有事何逃」，厲色而去。是夜，玠遂搆亂，犯州城，以殺覯為名，瓘遑遽走，逢玠兵至，遂遇害。　<span class="book-name">易·節卦</span>：苦節不可貞。<br/>
　　<span class="book-name">楚辭</span>：圓鑿而方柄兮，吾固知其鉏鋙而難入。<br/>
　　趙注：自崔為郡之後，寡婦亦得其所，如兀足者安於堵牆之下，不復驚動也。此另一解。按：寡妻有兩說，<span class="book-name">詩</span>「刑于寡妻」，此在位之妻。潘岳詩「夫行妻寡」，此民間寡婦。<br/>
　　<span class="book-name">莊子</span>：王駘，兀者也。兀，刖足。　<span class="book-name">漢·高帝紀</span>：吏民皆安堵如故。<br/>
　　<span class="book-name">書</span>：民惟邦本。<br/>
　　<span title="論語·子張第十九：
孟氏使陽膚為士師，問於曾子。曾子曰：上失其道，民散久矣。如得其情，則哀矜而勿喜。" class="source">哀矜</span>，見<span class="book-name">論語</span>。<br/>
　　<span class="book-name">易</span>：弗過防之。<br/>
　　<span class="book-name">三略</span>：良將之統軍也，恕己而治人。<br/>
　　<span class="book-name">爾雅</span>：五達謂之康，六達謂之莊。<br/>
　　<span class="book-name">九歌</span>：令沅湘兮無波。<br/>
　　劉峻<span class="book-name">辨命論</span>：福善禍淫，徒虛語耳。<br/>
　　<span class="book-name">書</span>：聖有謨訓，明徵定保。</small><br/>
　　銷魂避飛鏑，累<small about="#mwt462" typeof="mw:Transclusion">上聲</small>足穿豺狼。隱忍枳棘刺，遷延胝<small about="#mwt463" typeof="mw:Transclusion">張尼切</small>趼<small about="#mwt464" typeof="mw:Transclusion">吉典切</small>瘡。遠歸兒侍側，猶乳女在旁。久客幸脫免，暮年慚激昂。蕭條向水陸，汩沒隨漁商。報主身已老，入朝<small about="#mwt465" typeof="mw:Transclusion">音潮</small>病見妨。悠悠委薄俗，鬱鬱回剛腸。參錯走洲渚，春容轉林篁。片帆左<small about="#mwt466" typeof="mw:Transclusion">一作在</small>郴<small about="#mwt467" typeof="mw:Transclusion">丑林切</small>岸，通郭前衡陽。華表雲鳥陣<small about="#mwt468" typeof="mw:Transclusion">蔡作陣，舊作埤，郭弭切</small>，名園花草香。旗亭壯邑屋，烽櫓蟠<small about="#mwt469" typeof="mw:Transclusion">杜田作臥</small>城隍。<br/>
　　<small about="#mwt470" typeof="mw:Transclusion">此敘倉卒避亂，再入衡州也。　上十句，脫亂軍而入舟次。下十二，阻北歸而往衡陽。　<span class="book-name">杜臆</span>：逃難而兼携妻孥，尤見其苦，而以得免為幸。曰慚激昂，恨不討賊。曰回剛腸，含憤而行。華表以下，遙望衡州之風景、人民、甲兵、城郭也。　郴岸衡陽二句，又伏下兩段。<br/>
　　<span class="book-name">漢書</span>：累足脅息。<br/>
　　<span class="book-name">司馬遷傳</span>：隱忍苟活。<span class="book-name">丘陵歌</span>：枳棘充路。<br/>
　　張衡賦：翹遥遷延，䠥𨇨蹁躚。<br/>
　　<span class="book-name">王章傳</span>：今疾病困阨，不自激昂。<br/>
　　宋之問詩：漁商汗成雨。<br/>
　　嵇康<span class="book-name">絕交書</span>：剛腸疾惡。<br/>
　　謝靈運詩：臨圻阻參錯。<br/>
　　<span class="book-name">九城志</span>：郴州西北至衡州界一百三十七里，則郴在衡之東南，故云「左郴岸」。<br/>
　　<span class="book-name">唐書</span>：衡州倚郭為衡陽縣。<br/>
　　<span class="book-name">說文</span>：亭郵表。徐曰：表，雙立為桓，今郵亭立木交於其端，或謂之華表。　朱注<span class="book-name">韻會</span>：埤，增也，厚也。於雲鳥難通。公詩「<a class="source" href="c14_du_shi_xiang_zhu__si_ku_quan_shu_ben__juan13.xhtml#de_gui_mao_wu_fu_cheng_dou_zhi">共說總戎雲鳥陣</a>」，作陣字是。言華表之旁，皆列雲鳥之陣。<br/>
　　<span class="book-name">西京賦</span>：旗亭五里，俯察百隧。注：旗亭，市樓。　沈佺期詩：邑屋遺民在。<br/>
　　遠注：櫓，城上守望樓。</small><br/>
　　中有古刺史，盛才冠<small about="#mwt473" typeof="mw:Transclusion">去聲</small>巖廊。扶顛待柱石，獨坐飛風霜。昨者間<small about="#mwt474" typeof="mw:Transclusion">去聲</small>瓊樹，高談隨羽觴。無論再繾綣，已是安蒼黃。劇孟七國畏，馬卿四賦良。門闌蘇生在，勇銳白起强。問罪富形勢，凱歌懸否<small about="#mwt475" typeof="mw:Transclusion">音鄙</small>臧。氛埃期必掃，蚊蚋焉<small about="#mwt476" typeof="mw:Transclusion">於虔切</small>能當。<br/>
　　<small about="#mwt477" typeof="mw:Transclusion">此記衡州刺史，而并及蘇渙，喜禦寇得人也。　上四，敘陽濟才望。昨者四句，敘到衡情事。劇孟四句，敘蘇渙才幹。下四，欲連兵以討賊。　朱注：陽濟為衡州刺史，兼御史中丞，故以獨坐稱之。次公謂崔侍御潩者，非。閒瓊樹，公與刺史閒坐也。  蘇渙少喜剽盜，善用白弩，巴蜀號為白跖，故以劇孟、白起比之。又：公稱其詩云「<a class="source" href="#su_da_shi_yu_fang_jiang_pu_fu_ba_yun_ji_yi">再聞誦新作，突過黃初時</a>」，故以馬卿四賦比之。舊注以劇孟、馬卿比刺史，非也。陽濟身為重臣，可云劇孟乎。時渙亦自潭州奔衡，公望當事收而用之，及陽濟不能用，故又走交廣而罹罪耳。　朱注：<span class="book-name">唐書</span>：時澧州刺史楊子琳、道州刺史裴虬、衡州刺史陽濟，各出兵討玠，故曰「問罪富形勢」。楊慎曰：「問罪富形勢，凱歌懸否臧」二語，當一部兵志。<br/>
　　漢武帝制曰：舜遊巖廊之上。文穎注：殿下小屋也。<span class="book-name">演繁錄</span>：舜遊巖廊。李試義訓曰：屋垂謂之宇，宇下謂之廡，步檐謂之廊，峻廊謂之巖廊。<br/>
　　<span class="book-name">漢·霍光傳</span>：將軍為國柱石。師古曰：柱者，梁下之柱。石，承柱之礎。言大臣負國重任，如屋之柱及石也。<br/>
　　光武改御史長史復為中丞，與尚書令、司隸校尉，朝位皆專席而坐，京師號三獨坐。　趙注：風霜，御史之任。<br/>
　　古詩：安得瓊樹枝，以解長渴饑。<br/>
　　孔融詩：高談滿四座。<span class="book-name">束晳傳</span>：周公成洛邑，因流水泛酒，故逸詩云：羽觴隨波。  余注：羽觴之輕，如鳥羽之飛也。<br/>
　　<span class="book-name">漢書</span>：劇孟以俠顯，七國反時，條候乘傳東將，至河南，得之，隱若一敵國。<br/>
　　<span class="book-name">司馬相如傳</span>載<span class="book-name">子虛</span>、<span class="book-name">上林</span>、<span class="book-name">哀二世</span>及<span class="book-name">大人</span>四賦。<br/>
　　<span class="book-name">史記</span>：張儀願為門闌之厮。<br/>
　　<span class="book-name">史記</span>：白起者，郿人也，善用兵，事秦昭王，攻楚拔郢，遷為武安君，坑趙降卒四十萬人。<br/>
　　<span class="book-name">管子</span>：形勢器械具，四者備，治矣。<br/>
　　<span class="book-name">易</span>：師出以律，否臧凶。此言臧否懸絕，故知能奏凱也。</small><br/>
　　橘<small about="#mwt479" typeof="mw:Transclusion">一作繘</small>井舊地宅，仙山引舟航。此行怨<small about="#mwt480" typeof="mw:Transclusion">一作厭</small>暑雨，厥土聞清涼。諸舅剖符近，開緘書札光。頻繁<small about="#mwt481" typeof="mw:Transclusion">黃作蘋蘩</small>命屢及，磊落字百行<small about="#mwt482" typeof="mw:Transclusion">戶杠切</small>。江總外家養，謝安乘興<small about="#mwt483" typeof="mw:Transclusion">去聲</small>長。下流匪珠玉，擇木羞鸞凰。我師嵇叔夜，世賢張子房<small about="#mwt484" typeof="mw:Transclusion">原注：彼掾張勸</small>。柴荊寄樂<small about="#mwt485" typeof="mw:Transclusion">音洛</small>土，鵬路觀翱翔。<br/>
　　<small about="#mwt486" typeof="mw:Transclusion">此思郴州舅氏，而并及張勸，欲往依親友也。　上四，想郴州風土。諸舅四句，謂崔偉見招。江總四句，感崔而傷己。末四，則兼美張崔。　厥土，指郴州。剖符近，崔攝州也。外家養，感舅德也。乘興長，將赴郴也。下流，謂身居卑賤。擇木，愧不能見幾。嵇叔夜，自言疏放。張子房，比勸多才。鵬路翱翔，崔張將有事功矣。　遠注：末句舊指衡州守，非是。衡州守，前段已結，不應再言。　此詩是五排，亦似五古，公集中每有此種，蓋亦倣齊梁人體也　。此章首段十二句，中二段各二十二句，後二段各十六句。<br/>
　　<span class="book-name">後漢·地志</span>注：郴縣南數里有馬嶺山，山有仙人<span class="name">蘇耽</span>壇。<span class="book-name">元和郡縣志</span>：馬嶺山，在縣東北五里，蘇耽舊宅在郴州東半里，餘迹猶存。<br/>
　　<span class="book-name">書</span>：暑雨而怨咨。<br/>
　　<span class="book-name">詩</span>：以速諸舅。公有<span class="book-name">送二十三舅錄事偉攝郴州</span>詩。　蔡邕表：牧守宣藩，剖符數郡。<br/>
　　庾信詩：故人倘書札。<br/>
　　<span class="book-name">陳書</span>：江總七歲而孤，依於外氏，聰敏有至性。舅吳平侯蕭勵名重當時，尤所鍾愛。<br/>
　　<span class="book-name">晉書</span>：謝安寓居會稽，出則漁弋山水，入則言詠屬文，無處世意。<br/>
　　<span class="book-name">司馬遷傳</span>：貧下未易居，下流多謗議。<br/>
　　<span class="book-name">楚辭</span>：鸞凰孔鳳。<br/>
　　<span class="book-name">晉書</span>：嵇康性懶疏放，有不堪者七。<br/>
　　<span class="book-name">通鑑</span>：德宗建中中，以張勸為陜虢節度使。<br/>
　　王褒<span class="book-name">九懷</span>：<span title="楚辭補註·九懷第十五·王褒·陶壅：鷦䳟開路兮" class="comment">鷦鵬開路兮</span>。　<span class="book-name">上林賦</span>：翱翔往來。</small><br/>
　　<small about="#mwt488" typeof="mw:Transclusion">許彦昭曰：杜詩「悠悠委薄俗，鬱鬱回剛腸」，此語甚悲。昔蒯通讀<span class="book-name">樂毅傳</span>而涕泣，後之人亦當有味此而泣下者。</small><br/>
　　<span id="tao_nan" about="#mwt489" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#tao_nan" class="mw-selflink-fragment">逃難</a></span><br/>
　　<small about="#mwt490" typeof="mw:Transclusion">末云「涕盡湘江岸」，當是避臧玠之亂而作。　<span class="book-name">後漢·劉平傳</span>：奔走逃難。</small><br/>
　　五十白頭翁，南北逃世難<small about="#mwt492" typeof="mw:Transclusion">去聲</small>。疏布纏枯骨，奔走苦不暖<small about="#mwt493" typeof="mw:Transclusion">叶去聲</small>。<br/>
　　<small typeof="mw:Transclusion">此憶從前之難。<br/>
　　<span class="book-name">杜臆</span>：<span class="date" title="761年">上元二年</span>，公年五十，時東川節度使段子璋反，花敬定斬之，兵不戢而大掠。公率妻子以逃，始則自京逃蜀，既而在蜀又逃，故曰「南北逃世難」。</small><br/>
　　已衰病方入，四海一塗炭。乾坤萬里內，莫見容身畔。妻孥復<small about="#mwt494" typeof="mw:Transclusion">扶又切</small>隨我，回首共悲歎。<br/>
　　<small about="#mwt495" typeof="mw:Transclusion">此記目前之難。　大曆五年，公年五十九，臧玠殺崔瓘，據州為亂，此暮年衰病，又挈妻子而逃也。曰四海、曰萬里，見隨地皆亂矣。回首悲歎，起下故國鄰里。</small><br/>
　　故國莽丘墟，鄰里各分散。歸路從此迷，涕盡湘江岸。<br/>
　　<small about="#mwt496" typeof="mw:Transclusion">此為無家可歸而嘆也。此章首尾各四句，中間六句。<br/>
　　班彪<span class="book-name">北征賦</span>：舊室滅以丘墟兮。</small><br/>
　　<span id="bai_ma" about="#mwt497" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#bai_ma" class="mw-selflink-fragment">白馬</a></span><br/>
　　<small about="#mwt498" typeof="mw:Transclusion">朱注：編在大曆五年，為臧玠之亂而作也。</small><br/>
　　白馬東北來，空鞍貫雙箭。可憐馬上郎，意氣今誰見。近時主將<small about="#mwt499" typeof="mw:Transclusion">去聲</small>戮，中夜傷<small about="#mwt500" typeof="mw:Transclusion">一作商</small>於戰。喪<small about="#mwt501" typeof="mw:Transclusion">去聲</small>亂死多門，嗚呼淚如霰。<br/>
　　<small about="#mwt502" typeof="mw:Transclusion">此為潭州之亂死於戰鬭者，記其事以哀之。　馬帶箭而來，則馬上者見害矣。　蔡興宗曰：主將謂崔瓘，時為臧玠所殺也。　「喪亂死多門」一語極慘，或死於寇賊，或死於官兵，或死於賦役，或死於饑餒，或死於奔竄流離，或死於寒暑暴露，唯身歷患難，始知其情狀。<br/>
　　<span class="book-name">楚辭·九歌</span>：涕淫淫其如霰。</small><br/>
　　<small about="#mwt503" typeof="mw:Transclusion">黃鶴曰：商於，即張儀欺楚之地，唐為商州上洛郡。史云：<span title="新唐書·卷六·本紀第六" class="source">大曆三年二月</span>，商州兵馬使劉洽殺防禦使殷仲卿。此為仲卿而作。<br/>
　　朱鶴齡云：鶴說似有據，但三年春，公自峽之江陵，商於在江陵西北，不當云「白馬東北來」。考<span class="book-name">九域志</span>，衡州北至潭州三百九十里，公自潭如衡，則所見之白馬，為自東北來明矣。臧玠與<span class="name">達奚覯</span>忿爭，是夜以兵殺瓘，所謂「中夜傷於戰」也。夢弼、次公，皆主此說。</small><br/>
　　<span id="zhou_zhong_ku_re" about="#mwt497" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#bai_ma" class="mw-selflink-fragment">舟中苦熱遣懷奉呈陽中丞通簡臺省諸公</a></span><br/>
　　<small about="#mwt504" typeof="mw:Transclusion">鶴注：此亦避亂之衡州時作。　中丞，即陽濟，時為衡州刺史。臺省諸公，兼言裴虬、楊子琳、李勉。</small><br/>
　　愧為湖外客，看此戎馬亂。中夜混黎甿，脫身亦奔竄。平生方寸心，反當<small about="#mwt505" typeof="mw:Transclusion">從<span class="book-name">正異</span>，舊作掌</small>帳下難<small about="#mwt506" typeof="mw:Transclusion">去聲</small>。嗚呼殺賢良，不叱白刃散。吾非丈夫<small about="#mwt507" typeof="mw:Transclusion">一作人</small>特，沒齒埋冰炭。<br/>
　　<small about="#mwt508" typeof="mw:Transclusion">此潭州逃難而為憤亂之詞。　湖外客，衡在洞庭之外。戎馬亂，指臧玠之兵。方寸心，謂疾惡之念。帳下難，禍起於部將。賢良，指崔瓘。冰炭，喻不平之氣。<br/>
　　<span class="book-name">蜀志</span>：徐庶曰：方寸亂矣。<br/>
　　<span class="book-name">後漢書</span>：韓遂為其帳下所殺。<br/>
　　相如<span class="book-name">喻巴蜀檄</span>：觸白刃，冒流矢。<br/>
　　<span class="book-name">漢書·蕭望之傳</span>注：沒齒，終身也。　<span class="book-name">淮南子</span>：膠漆相賊，冰炭相息。何承天詩：冰炭結六府，憂虞纏胸中。</small><br/>
　　恥以風病辭，胡然泊湘岸。入舟雖苦熱，垢膩可溉灌。痛彼道邊人，形骸改昏旦。<br/>
　　<small about="#mwt509" typeof="mw:Transclusion">此舟中苦熱而為自遣之語。　恥風疾，不如姜肱遠遯也。道邊人，指夜中見殺者。<br/>
　　<span class="book-name">姜肱傳</span>：桓帝嘗徵不至，乃下彭城，使畫工圖其形狀，肱臥於幽闇，以被韜面，言感眩疾，不欲出風，工竟不得見之。私告其友曰：「今政在閹豎，夫何為哉」，遠遁海濱，賣卜給食。</small><br/>
　　中丞連帥職，封內權得按。身當問罪先，縣實諸侯半。士卒既輯睦，啟行促精悍。<br/>
　　<small about="#mwt510" typeof="mw:Transclusion">此嘉陽中丞興師討罪也。　權重足以按罪，縣大足以出兵，輯睦精悍，又足以殱敵制勝，言此舉在所必克矣。<br/>
　　<span class="book-name">記</span>：十國以為連，連有帥。<br/>
　　淮南王安書：古者封內甸服，封外侯服。<br/>
　　庾信<span class="book-name">平鄴表</span>：入商郊而問罪。<br/>
　　<span class="book-name">左傳</span>：卒乘輯睦，事不奸矣。<br/>
　　<span class="book-name">詩</span>：爰方啟行。</small><br/>
　　似聞上游兵，稍逼長沙館。隣好<small about="#mwt512" typeof="mw:Transclusion">去聲</small>彼克修，天機自明斷<small about="#mwt513" typeof="mw:Transclusion">丁亂切</small>。南圖卷雲水，北拱戴<small about="#mwt514" typeof="mw:Transclusion">一作載</small>霄漢。美名光史臣，長策何壯觀<small about="#mwt515" typeof="mw:Transclusion">去聲</small>。<br/>
　　<small typeof="mw:Transclusion">此喜裴道州助兵會討也。　道州在潭之西南，乃湘水上流。隣好，稱裴之義。明斷，稱裴之勇。南圖北拱，言南靖湖湘，北尊天子也。<br/>
　　<span class="book-name">項羽傳</span>：古之帝王，地方千里，必居上遊。<br/>
　　傅咸樂府：聰鑒盡下情，明明綜天機。<span class="book-name">世說</span>：王右軍稱揚朗曰：世彦器識理致，才隱明斷。</small><br/>
　　驅馳數公子，咸願同伐叛。聲節哀有餘，夫<small about="#mwt516" typeof="mw:Transclusion">平聲</small>何激衰懦<small about="#mwt517" typeof="mw:Transclusion">奴亂切</small>。偏裨表三上<small about="#mwt518" typeof="mw:Transclusion">時掌切</small>，鹵莽同一貫。始謀誰其間<small about="#mwt519" typeof="mw:Transclusion">去聲</small>，回首增憤惋。<br/>
　　<small about="#mwt520" typeof="mw:Transclusion">此惜楊澧州黨惡而沮兵也。　驅馳，謂中丞遣使連兵。數公子，指裴虬、李勉、楊子琳。上游敘地，端公敘姓，於楊則隱諱其詞，而歸罪於偏裨。然曰「鹵莽同一貫」，則楊當並分其過矣。曰「始謀誰其間」，則當時縱惡之罪，楊亦無所逃矣。　錢箋：唐時藩鎮有事，俱用偏裨將上表，假衆論以脅制朝廷。　<span class="book-name">通鑑</span>謂楊子琳起兵討玠，取賂而還。此咎其信偏裨之說，釋兵不問也。<br/>
　　戰國有四公子，能連兵救難，故用數公子。<br/>
　　劉琨<span class="book-name">勸進表</span>：伐叛以刑。<br/>
　　<span class="book-name">文心雕龍</span>：聲節哀急。<br/>
　　激衰懦，言懦夫猶當激動。<br/>
　　任昉表：毁譽一貫。<br/>
　　錢箋以始謀誰間為追咎杜鴻漸，誤。<br/>
　　<span class="book-name">吳越春秋</span>：情憤惋兮誰識。</small><br/>
　　宗英李端公，守職甚昭煥。變通迫脅地，謀畫焉<small about="#mwt522" typeof="mw:Transclusion">於虔切</small>得算。王室不肯微，凶徒略無憚。此流須卒<small about="#mwt523" typeof="mw:Transclusion">子聿切</small>斬，神器資强幹。扣寂豁煩襟，皇天照嗟嘆。<br/>
　　<small about="#mwt524" typeof="mw:Transclusion">終以靖亂之事，望諸李端公也。　守土之臣，為偏裨迫脅，事每牽制，李公官方素著，必能變通出奇，其所謀畫，豈同凡算，斷不使王室終微，賊徒恣横也。　<span class="book-name">杜臆</span>：勉本宗室，故有資强幹之語。盧注：扣寂賦詩，一豁煩襟，長歎之詞，皇天實鑒臨之，蓋呼天以誅賊也。　此章首尾各十句，前二段各六句，後二段各八句，自中丞以下，四人各為一段。舊注未見分明。<br/>
　　<span class="book-name">漢書·敘贊</span>：河間為漢宗英。梁邵陵王表：臣進非民譽，退異宗英。　李端公，舊注皆云李勉，時在廣州招討馮崇道、朱濟時之亂，遣兵赴難，史不及書。朱云：考史，勉鎮嶺南，已兼御史大夫，不當更稱端公。<br/>
　　<span class="name">優孟</span>歌：奉法守職。<br/>
　　<span class="book-name">抱朴子</span>：識變通於常事之外。　<span class="book-name">楚辭</span>：外迫脅於機臂兮。陳琳檄：時人迫脅。<br/>
　　梁武帝<span class="book-name">孝思賦</span>：凶徒疑駭，相引離散。<br/>
　　<span class="book-name">詩</span>：國既卒斬。<br/>
　　<span class="book-name">道德經</span>：天下神器，不可為也。　<span class="book-name">西都賦</span>：强幹弱枝，隆上都而觀萬國。<br/>
　　<span class="book-name">文賦</span>：叩寂寞而求音。<br/>
　　<span class="book-name">周書</span>：皇天無親，惟德是輔。　<span class="book-name">詩序</span>：長言之不足，故嗟歎之。</small><br/>
　　<span id="jiang_ge_dui_yu_you_huai_xing_ying_pei_er_duan_gong" about="#mwt525" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#jiang_ge_dui_yu_you_huai_xing_ying_pei_er_duan_gong" class="mw-selflink-fragment">江閣對雨有懷行營裴二端公</a></span><br/>
　　<small about="#mwt526" typeof="mw:Transclusion">鶴注：當是大曆五年初夏衡州作。裴時為道州刺史，與討臧玠之亂，故有行營。　邵注：<span class="book-name">通典</span>：唐侍御史凡四員，內供二員號為臺端，他人稱曰端公。</small><br/>
　　南紀<small about="#mwt528" typeof="mw:Transclusion">一作極</small>風濤壯，陰晴屢不分。野流行地日，江入度山雲。層閣憑雷殷<small about="#mwt529" typeof="mw:Transclusion">上聲</small>，長空面水<small about="#mwt530" typeof="mw:Transclusion">一作水面</small>文<small about="#mwt531" typeof="mw:Transclusion">一作紋</small>。雨來<span class="place">銅柱</span>北，應<small about="#mwt532" typeof="mw:Transclusion">平聲，一作意</small>洗<span class="name">伏波</span>軍。<br/>
　　<small about="#mwt533" typeof="mw:Transclusion">首聯為冮雨發端。行地之日，流光在野，陰忽晴矣。度山之雲，飄入江中，晴復陰矣。憑閣而隱隱雷動，面空而點點波文，陰且雨矣。末用伏波軍，乃借形語，此銅柱在衡陽，不在交阯也。<br/>
　　田氏曰：南紀，分野名。<span class="book-name">唐·天文志</span>：<span title="新唐書·卷三十一·志第二十一·天文一：乃東循嶺徼，達東甌、閩中，是謂南紀，所以限蠻夷也。" class="sectional">循嶺徼，達甌、閩中，是謂南紀，所以限蠻夷也</span>。舊引<span class="book-name">毛詩</span>「南國之紀」，非。　顏延之詩：春江壯風濤。<br/>
　　唐太宗詩：陰晴衆壑殊。<br/>
　　釋惠標詩：丹霞拂層閣，碧水泛蓬萊。　<span class="book-name">詩</span>：殷其雷。言雷聲隱隱也。<br/>
　　曹植<span class="book-name">霖潦賦</span>：聽長空之淋淋。　梁元帝詩：風送水文長。<br/>
　　洗兵雨，出<span class="book-name">說苑</span>，<a class="source" href="c7_du_shi_xiang_zhu__si_ku_quan_shu_ben__juan06.xhtml#xi_bing_xing-n1017">注</a>見六卷。</small><br/>
　　<small about="#mwt534" typeof="mw:Transclusion">胡夏客曰：篇中言江閣、言對雨、言懷裴、言行營，凡題所當發者，詩皆一一拈出，可想詩家作法。<br/>
　　黃生曰：詩眼貴亮，而用線貴藏，如<span class="book-name">何氏山林</span>之五，<a class="source" href="c3_du_shi_xiang_zhu__si_ku_quan_shu_ben__juan02.xhtml#pei_zheng_guang_wen_you_he_jiang_jun_shan_lin_shi_shou-n694">滄江、碣石、風筍、雨梅、銀甲、金魚</a>，皆散錢也，而以一興字穿之，是線在結也。如秦州<span class="book-name">遣懷</span>，<a class="source" href="c8_du_shi_xiang_zhu__si_ku_quan_shu_ben__juan07.xhtml#qian_huai-n1097">霜露、菊花、斷柳、清笳、水棲、山日、歸鳥、棲鴉</a>，亦散錢也，而以愁眼二字聯之，是線在起也。此詩地日、山雲、雷殷、水文，亦散錢也，而以陰晴二字冠之，雨來二字收之，是線在起結也。<br/>
　　楊萬里曰：杜句有偶似古人者，亦有述古人語者，如<span class="book-name">武侯廟</span>詩「<a class="source" href="c10_du_shi_xiang_zhu__si_ku_quan_shu_ben__juan09.xhtml#shu_xiang">映階碧草自春色，隔葉黃鸝空好音</a>」，此本何遜<span class="book-name">行孫氏陵</span>「山鶯空樹響，巄月自秋暉」也。杜云「<a class="source" href="c18_du_shi_xiang_zhu__si_ku_quan_shu_ben__juan17.xhtml#su_jiang_bian_ge">薄雲巖際宿，孤月浪中翻</a>」，此本何遜「白雲巖際出，清月波中上」也，比出、上二字，勝矣。杜云「<a class="source" href="c8_du_shi_xiang_zhu__si_ku_quan_shu_ben__juan07.xhtml#qin_zhou_za_shi_er_shi_shou-n1064">月明垂葉露，雲逐度溪風</a>」，又云「野流行地日，江入度山雲」，此一聮更勝。庾信云「永韜三尺劍，長卷一戎衣」，杜云「<a class="source" href="c6_du_shi_xiang_zhu__si_ku_quan_shu_ben__juan05.xhtml#zhong-n914">風塵三尺劍，社稷一戎衣</a>」，亦勝於庾矣。</small><br/>
　　<span id="mao_tou_hui_zi_wei_wu_fu" about="#mwt536" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#mao_tou_hui_zi_wei_wu_fu" class="mw-selflink-fragment">題衡山縣文宣王廟新學堂呈陸宰</a></span><br/>
　　<small about="#mwt535" typeof="mw:Transclusion">鶴注：當是大曆五年之衡山時作。　<span class="book-name">唐書·禮樂志</span>：<span class="date" title="630年">貞觀四年</span>，韶州縣學皆作孔子廟，<span class="date" title="739年">開元二十七年</span>謚文宣王。</small><br/>
　　旄頭彗紫微，無復<small about="#mwt537" typeof="mw:Transclusion">扶又切</small>俎豆事。金甲相排蕩，青衿一憔悴。嗚呼已十年，儒服敝於地。征夫不遑息，學者淪素志。<br/>
　　<small about="#mwt538" typeof="mw:Transclusion">從學校荒廢敘起。　<span class="book-name">杜臆</span>：自安史亂後，人皆棄文就武，公詩嘗云「<a class="source" href="c4_du_shi_xiang_zhu__si_ku_quan_shu_ben__juan03.xhtml#song_cai_xi_lu-n776">壯士恥為儒</a>」，又云「<a class="source" href="c6_du_shi_xiang_zhu__si_ku_quan_shu_ben__juan05.xhtml#song_yang_liu_pan_guan_shi-n883">儒衣山鳥怪</a>」，此云「儒服敝於地」，儒之賤已極矣。<br/>
　　<span class="book-name">晉·天文志</span>：昴十星，天之耳目也，又為旄頭星。　旄頭，妖星。紫微，帝宮。彗，掃也。<br/>
　　<span title="論語·衛靈公第十五：
衛靈公問陳於孔子。孔子對曰：「俎豆之事，則嘗聞之矣。軍旅之事，未之學也。」明日遂行。" class="source">俎豆</span>事，出<span class="book-name">論語</span>。<br/>
　　<span class="book-name">詩序</span>：青青子衿，刺學校廢也。<br/>
　　<span class="book-name">記·儒行</span>：哀公問於孔子曰：夫子之服，其儒服與。<br/>
　　<span class="book-name">詩</span>：征夫遑止。</small><br/>
　　我行洞庭野，欻得文翁肆。侁侁胄子行<small about="#mwt539" typeof="mw:Transclusion">戶郎切</small>，若舞風雩至。周室宜中<small about="#mwt540" typeof="mw:Transclusion">竹仲切</small>興，孔門未應<small about="#mwt541" typeof="mw:Transclusion">平聲</small>棄。是以資雅才，煥<small about="#mwt542" typeof="mw:Transclusion">一作，渙非</small>然立新意。衡山雖小邑，首唱恢大義。因見縣尹心，根源舊宮閟。<br/>
　　<small about="#mwt543" typeof="mw:Transclusion">記衡山孔廟，而歸功陸宰。　上四，言樂育人才。中四，言有關國運。下四，言留意斯文。　文翁，指宰。周室，比唐。恢大義，謂恢廓文廟。根源舊宮，謂宰從宮牆而出，能追念本源也。<br/>
　　謝朓詩：行道儒肆。<br/>
　　<span class="book-name">招魂</span>：往來侁侁。注：侁侁，衆多貌。　<span class="book-name">書疏</span>：冑子，天子元子、以下至卿大夫子。<br/>
　　<span class="book-name">論語疏</span>：雩者，祈雨祭名，使童男女舞之，因謂其處為舞雩，舞雩之處，有壇墠樹木，可以休息，故曰風乎舞雩。<br/>
　　<span class="book-name">北史·文苑傳</span>：高視當世，連衡孔門。<br/>
　　<span class="book-name">前漢書</span>：<span class="book-name">杜鄴</span>子<span class="book-name">林</span>，清靜好古，有雅才。<br/>
　　劉歆<span class="book-name">移太常書</span>：夫子沒而微言絕，七十子終而大義乖。此詩正指建學為大義。傅亮表：首倡大義，興復王室。此特借用之。朱注以討臧玠為唱義，非也，若果如其說，則當大書特書，不應只一語輕點。<br/>
　　<span class="book-name">詩</span>：闕宮有侐。注：閟，閉也，言無事而閉。</small><br/>
　　講堂非曩構，大屋加塗塈。下可容萬<small about="#mwt544" typeof="mw:Transclusion">一作百</small>人，牆隅亦深邃。何必三千徒，始壓戎馬氣。林木在庭戶，密幹疊蒼翠。有井朱夏時，轆轤凍階戺<small about="#mwt545" typeof="mw:Transclusion">音士</small>。耳聞讀書聲，殺伐災髣髴<small about="#mwt546" typeof="mw:Transclusion">方未切</small>。<br/>
　　<small typeof="mw:Transclusion">記新修學堂，而化被諸生。　上六，見堂宇寬深。下六，見堂前幽勝。　三千徒，與讀書聲相應，言文德宜足銷亂，而聲帶殺伐者，時經臧玠之亂也。<span class="book-name">杜臆</span>：下二句，暗用子路鼓瑟，有北鄙殺伐之音。<br/>
　　後漢翟酺疏：光武初興，起太學博士舍內外講堂。<span class="book-name">水經注</span>：文翁為蜀守，立講堂，作石室於南城。永平後，學堂過火，後守更增二石室。<br/>
　　<span class="book-name">書</span>：唯其塗塈茨。注：塗塈，泥飾也。<br/>
　　<span class="book-name">書序</span>：三千之徒，並受其義。<br/>
　　江淹賦：繚繞蒼翠。<br/>
　　<span class="book-name">廣韻</span>：轆轤，圓轉木，用以汲水。梁簡文帝詩：銀床繫轆轤。　<span class="book-name">顧命</span>：夾兩階戺。<br/>
　　<span class="book-name">論衡</span>：子路聞誦讀之聲。<br/>
　　子路鼓瑟，出<span class="book-name">家語</span>，孔子曰：亢厲微末，以象殺伐之氣。　盧注：髣髴，謂在若有若無之間。<span class="book-name">長楊賦</span>：從者髣髴，骫屬而還。</small><br/>
　　故國延歸望，衰顏減愁思<small about="#mwt547" typeof="mw:Transclusion">去聲</small>。南紀改<small about="#mwt548" typeof="mw:Transclusion">一作收</small>波瀾，西河共風味。采詩倦跋涉，載筆尚可記<small about="#mwt549" typeof="mw:Transclusion">一作嘗紀異，一云紀奇異</small>。高歌激宇宙，凡百慎失墜。<br/>
　　<small about="#mwt550" typeof="mw:Transclusion">此題詩以誌盛事。　延歸望，國學難見。減愁思，州學新成。改波瀾，遠於潭亂。共風味，親挹講壇也。　吳論：采詩雖無其人，而載筆尚堪記事，欲勸後人之修舉不墜耳。舊注謂備國史失墜，非也。　此章首尾各八句，中二段各十二句。<br/>
　　<span class="book-name">史記</span>：子夏居西河教授，為魏文侯師。<span class="book-name">索隱</span>：西河，在河東郡之西界，蓋近龍門。<span class="book-name">世說</span>：王尚之西河之風不墜。　晉劉遺民書：企懷風味，鏡心象迹。<br/>
　　<span class="book-name">前漢·藝文志</span>：古有采詩之官。<br/>
　　<span class="book-name">記</span>：史載筆，士載言。　楊德周曰：此句隱然有文獻之思，即詩史二字之始。<br/>
　　<span class="book-name">詩</span>：凡百君子，敬而聽之。</small><br/>
　　<span id="lei_yang_chi_chi_su_jian_fang_huang_jiang_miao" about="#mwt554" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#lei_yang_chi_chi_su_jian_fang_huang_jiang_miao" class="mw-selflink-fragment">聶耒陽以僕阻水書致酒肉療饑荒江詩得代懷興<small about="#mwt551" typeof="mw:Transclusion">去聲</small>盡本韻至縣呈聶令陸路去方田驛四十里舟行一日時屬<small about="#mwt552" typeof="mw:Transclusion">音祝</small>江漲泊於方田</a></span><br/>
　　<small about="#mwt553" typeof="mw:Transclusion"><span class="book-name">唐書</span>：耒陽縣，屬衡州。　<span class="book-name">元和郡縣志</span>：因耒水在縣東為名，西北至衡州一百六十八里。　鶴注：郴州與耒陽，皆在衡州東南，衡至郴四百餘里，郴水入衡，公初欲往郴依舅氏，卒不遂。其至方田也，蓋溯郴水而上，故詩云「方行郴岸靜」。</small><br/>
　　耒陽馳尺素，見訪荒江渺<small about="#mwt555" typeof="mw:Transclusion">一作眇</small>。義士烈女家，風流吾賢紹。昨見狄相<small about="#mwt556" typeof="mw:Transclusion">去聲</small>孫，許公人倫表。前朝<small about="#mwt557" typeof="mw:Transclusion">音潮，蔡作朝，一作期</small>翰林後，屈跡縣邑小。<br/>
　　<small about="#mwt558" typeof="mw:Transclusion">此接聶令書，稱其家世才望。<br/>
　　陸機<span class="book-name">文賦</span>：承綿邈於尺素。<br/>
　　<span class="book-name">史記·刺客傳</span>：聶政殺韓相俠累而自死，其姊罌伏尸哭極哀，死政之傍。晉楚齊衛聞之，皆曰：非獨政能也，乃其姊，亦烈女也。<br/>
　　狄相孫，謂人傑孫<span class="name">兼謩</span>。<br/>
　　<span class="book-name">南史</span>：孔休源人倫儀表，當師事之。<br/>
　　趙注：聶之祖父，必嘗任翰林之職，故有前朝句。</small><br/>
　　知我礙湍濤，半旬獲浩溔<small about="#mwt559" typeof="mw:Transclusion"><span class="book-name">玉篇</span>以沼切</small>。孤舟增鬱鬱，僻路殊悄悄。側驚猿猱捷，仰羡鸛鶴矯。禮過宰肥羊，愁當置清醥<small about="#mwt560" typeof="mw:Transclusion">普沼切</small>。<br/>
　　<small typeof="mw:Transclusion">此阻水泊舟，感其酒肉餽遺。　知我二字，貫下五句。<br/>
　　<span class="book-name">上林賦</span>：浩溔潢漾。　注：皆水無際貌。<br/>
　　張衡詩：鬱鬱不得志。<br/>
　　<span class="book-name">詩</span>：憂心悄悄。<br/>
　　<span class="book-name">蜀都賦</span>：猿狖騰希而競捷。<br/>
　　矯，矯翼而飛也。<br/>
　　過于宰羊，則知舊傳致牛肉白酒者為是。　曹植詩：烹羊宰肥牛。<br/>
　　酒清曰醥。曹植<span class="book-name">酒賦</span>：其味有宜城醪醴，蒼梧醥清。<span class="book-name">七啟</span>：乃有春清醥酒，康狄所營。</small><br/>
　　麾下殺元戎，湖邊有飛旐<small about="#mwt561" typeof="mw:Transclusion">二句舊在浩溔之下</small>。方行郴岸靜，未話長沙擾<small about="#mwt562" typeof="mw:Transclusion">二句舊在坑趙之下</small>。人非西諭蜀，興<small about="#mwt563" typeof="mw:Transclusion">去聲</small>在北坑趙。崔師乞已至，澧<small about="#mwt564" typeof="mw:Transclusion">音里</small>卒用矜少。問罪消息真，開顏憩亭沼。<br/>
　　<small about="#mwt565" typeof="mw:Transclusion">此以討賊除亂，遣懷作結。　湖邊旐，崔瓘之喪。長沙擾，臧玠未平。　朱注：臧玠之徒，非可檄諭，必盡坑之乃快耳。時楊子琳已受臧玠之賂，故其卒矜少。　憩舟亭畔，待捷音也。亭沼，指方田驛。　此章上二段各八句，末段十句結。<br/>
　　<span class="book-name">漢書</span>：唐蒙通夜郎，徵發巴蜀吏卒，因軍興法，誅其渠帥，巴蜀大驚。上使相如作檄以責唐蒙，因喻巴蜀人，非上本意也。<br/>
　　<span class="book-name">史記</span>：秦白起破趙，坑其降卒四十萬人。<br/>
　　原注：聞崔侍御潩乞師於洪府，師已至袁州北，楊中丞琳問罪將士，自<span class="place">澧</span>上達長沙。　矜少，矜惜而兵少。</small><br/>
　　<small about="#mwt566" typeof="mw:Transclusion">胡夏客曰：詩云「湖邊有飛旐」，此語遂成詩讖。公大曆五年沒於耒陽，四十年後，公之孫<span class="name">嗣業</span>能自豫至楚，迎櫬歸偃師首陽山前，求宰相元稹為墓誌，此其家不衰。校李白，僅二孫女為農家婦者，愈矣。<br/>
　　<span class="book-name">新唐書</span>本傳：甫泝沿湘流，遊衡山，寓居耒陽，嘗遊岳廟，為暴水所阻，旬日不得食。耒陽聶令知之，自棹舟迎甫而還。<span class="book-name">明皇雜錄</span>：杜甫客耒陽，遊岳祠，大水遽至，涉旬不得食。縣令具舟迎之，令嘗饋牛炙白酒。後漂寓湘潭間，羈旅憔悴於衡州耒陽縣，頗為令長所厭。甫投詩於宰，宰遂致牛炙白酒以遺甫，甫飲過多，一夕而卒。集中猶有贈聶耒陽詩也。<br/>
　　王彦輔<span class="book-name">塵史</span>：世言子美卒於衡之耒陽，<span class="book-name">寰宇記</span>亦載其墳在縣北二里，<span class="book-name">唐書</span>稱耒陽令遺白酒黃牛，一夕而死。予觀子美僑寄巴峽三歲，大曆三年二月始下峽，流寓荊南，徙泊公安，久之，方次岳陽，即四年冬末也。既過洞庭，入長沙，乃五年之春。四月，遇臧玠之亂，倉皇往衡陽，至耒陽，舟中伏枕，又畏瘴，復沿湘而下，故有<span class="book-name">回櫂</span>之作。又<span class="book-name">登舟將適漢陽</span>云「<a class="source" href="#deng_zhou_jiang_shi_han_yang">秋帆催客歸</a>」，蓋回櫂在夏末，此篇已入秋矣。又繼之以<span class="book-name">暮秋將歸秦留别湖南幕府親友</span>詩，則子美北還之迹，見此三篇，安得卒於耒陽耶。以元微之<span class="book-name">墓誌</span>，及呂汲公<span class="book-name">詩譜</span>考之，其卒當在潭岳之交，秋冬之際。但<span class="book-name">詩譜</span>云是年夏卒，則非也。鶴曰：謝聶令詩云興盡本韻，又且宿留驛亭，若果以飫死，豈能為是長篇，又復遊憩山亭。以詩證之，其誣明矣。<br/>
　　<span class="book-name">舊書</span>本傳：甫遊衡山，寓居耒陽。永泰二年，啗牛肉白酒，一夕而卒。元稹<span class="book-name">墓誌</span>：扁舟下荊楚間，竟以寓卒，旅殯岳陽。錢箋兼採傳誌，謂公卒於耒陽，而殯於岳陽，遂力掃呂汲公、王得臣、魯訔、黃鶴之說。今按：新舊二書，雜採傳聞，於本傳誤書二事，謂嚴武欲殺公，以母命往救而免，此<span class="book-name">新史</span>誣之於生前也。謂啖牛肉白酒，飽飫而卒耒陽，此<span class="book-name">舊史</span>誣之於殁後也。錢氏箋杜，引洪容齋之論，其於欲殺之疑，能剖白生前，獨耒陽一案，乃偏信<span class="book-name">舊史</span>，聽其誣枉於死後，可乎。況公卒於大曆五年，而史謂永泰二年，年次既屬差訛，則記事安得真確。今即以公詩證之，<span class="book-name">長沙送李銜</span>云「<a class="source" href="#yu">與子避地西康州，洞庭相逢十二秋</a>」，自乾元二年，同谷逢李，至大曆五年之秋，為十二秋。又<span class="book-name">風疾舟中伏枕</span>云「<a class="source" href="#feng_ji_zhou_zhong_fu_zhen">十暑岷山葛，三霜楚戶砧</a>」，自大曆三年春杪，出峽赴湖南，至大曆五年之秋，凡歷三霜。據此，則耒陽之後，深秋尚存，安得謂歿於夏時乎。今不信親筆之詩詞，而信史家之聞見，此亦讀書不具眼之過也。<br/>
　　又唐人<span class="name">李觀</span>作<span class="book-name">杜傳補遺</span>，謂公往耒陽，聶令不禮，一日過江上洲中，醉宿酒家，是夕江水暴漲，為驚湍漂沒，其尸不知落於何處。洎玄宗還南內，思子美，詔天下求之，聶令乃積空土於江上曰：「子美為牛肉白酒脹飫而死，葬於此矣」，此欲雪牛酒飫死之冤，而反加以水淹身溺之慘，子美何不幸罹此奇禍。且考泰陵升遐，以及少陵逝世，其間相去十載，<span class="book-name">補傳</span>顛倒先後，是全不見杜詩年次者。<span class="name">元賓</span>博雅人，豈肯為此不根之說乎，此必後人偽託耳。<br/>
　　黃生曰：耒陽一案，聚訟紛紜。錢箋獨謂卒於耒陽，殯於岳陽。按耒陽之卒，出新舊<span class="book-name">唐史</span>，岳陽之殯，出元稹<span class="book-name">墓誌</span>。錢氏乃兩存其說，而又謂<span class="book-name">明皇雜錄</span>亦與史合，遂盡抹諸家辨證之說，其實非也。耒、岳兩地懸絕，更隔洞庭一湖，卒此殯彼，理不可信，徒作騎牆之見耳。且史文所書牛酒飫死之說，實採之<span class="book-name">雜錄</span>。錄敘此事，而終之云：「今集中猶有贈耒陽詩」，此正因詩題「致酒肉療饑荒江」之語，文飾而成其事，小說家伎倆畢露。今顧謂錄與史合，豈知史正承錄謬耶。夫本傳既難憑信，猶賴元誌中載「旅殯岳陽」四字，足為<span class="book-name">回棹</span>、<span class="book-name">登舟</span>、<span class="book-name">發潭</span>、<span class="book-name">過湖</span>諸詩佐證。而錢氏必為耒陽爭一杜公遺蛻，其智不反出宋人下哉。</small><br/>
　　<span id="hui_zhao" about="#mwt568" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#hui_zhao" class="mw-selflink-fragment">迴棹</a></span><br/>
　　<small about="#mwt569" typeof="mw:Transclusion">此詩舊編在大曆五年，黃鶴疑詩中不言臧玠之亂，當是四年至衡州，畏熱將迴棹，欲歸襄陽不果，而竟留於潭也。今按：杜詩凡紀行之作，其次第皆歷然分明，不當以欲行未果之事，載之詩集。考臧玠之亂在四月，公往衡山，過耒陽，俱在夏日，此云火雲垢膩，殆耒陽迴棹而作，詞不及憂亂者，前後諸詩已詳，不必每章疊見也，還依舊編為當。</small><br/>
　　宿昔試<small about="#mwt571" typeof="mw:Transclusion">一作世</small>安命，自私猶畏天。勞生繫一物，為客費多年。衡岳江湖大，蒸池疫癘偏。散才嬰薄<small about="#mwt572" typeof="mw:Transclusion">一作舊</small>俗，有跡負前賢。巾拂那關眼，瓶罍易<small about="#mwt573" typeof="mw:Transclusion">去聲</small>滿船。火雲滋垢膩，凍<small about="#mwt574" typeof="mw:Transclusion">音東</small>雨裛沉<small about="#mwt575" typeof="mw:Transclusion">一作塵</small>綿。强<small about="#mwt576" typeof="mw:Transclusion">其兩切</small>飯蓴添滑，端居茗細煎。<br/>
　　<small about="#mwt577" typeof="mw:Transclusion">此厭衡山之熱而欲迴棹也。　上四，作自咎語，平時安命，雖專己自私，猶知畏天，今以謀生之故，而頻作客遊，深愧不能安命矣。且衡岳間地氣人情如是，皆前賢所絕跡不至者，乃浪迹於此，是負前賢矣。無几案，故巾拂不用。多飲酒，故瓶罍滿船。火雲凍雨，晴雨皆帶鬱蒸。蓴羹性寒，續茗解熱也。前<span class="book-name">詠懷</span>詩云「<a class="source" href="c23_du_shi_xiang_zhu__si_ku_quan_shu_ben__juan22.xhtml#yong_huai_er_shou">衣食相拘閡</a>」，即所云「勞生繫一物」。趙注謂勞生之人，不免繫著一物，是也。錢箋云繫一物，言此生猶一物耳。於下句不相接。<br/>
　　試，嘗也。<br/>
　　<span class="book-name">漢·地理志</span>：承陽縣，屬長沙國，在承水之陽，故名。讀若蒸。<span class="book-name">元和郡縣志</span>：衡陽城，東傍湘冮，北背蒸水。<span class="book-name">寰宇記</span>：衡州衡陽縣蒸水，源出縣西，名蒸水者，其氣如蒸也。<br/>
　　<span class="book-name">舞鶴賦</span>：巾拂兩停，丸劍雙止。<br/>
　　<span class="book-name">詩</span>：瓶之罄矣，維罍之恥。<br/>
　　<span class="book-name">淮南子</span>：旱雲煙火。<br/>
　　<span class="book-name">爾雅</span>：凍雨，乃夏日暴雨。　裛，霑也。沉綿，病也。<br/>
　　薛夢符曰：<span class="book-name">茶錄</span>：潭邵之間，渠江中有茶，鄉人每年採擷，其色如鐵，芳香異常。黃希曰：昔嘗官郴，見其風土唯尚煎茶，客至繼以六七，則知茗續煎者，湖南多如此。</small><br/>
　　清思漢水上，涼憶峴山巔。順浪翻堪倚，迴帆又省牽。吾家碑不昧，王氏井依然。几杖將衰齒，茅茨寄短椽。灌園曾<small about="#mwt579" typeof="mw:Transclusion">音層</small>取適，遊寺可終焉。遂性同漁父，成名<small about="#mwt580" typeof="mw:Transclusion">一作功</small>異魯連。篙師煩爾送，朱夏及寒泉。<br/>
　　<small about="#mwt581" typeof="mw:Transclusion">此欲託迹襄陽，終以安命自處也。　清涼之地，可以避暑，且自衡迴潭，舟行下水，故順浪而省牽。杜碑、王井，皆襄陽遺蹟。几杖、茅茨，思卜居其地。灌園四句，甘為遯世。篙師二句，結出迴棹。　灌園、遊寺，暗使故事。漁父、魯連，明用古人。　趙曰：滄浪漁父，隱不求名。仲連却秦軍，下燕城，雖不受封，猶為取名者，故云「異魯連」。　此章二段，各十四句。<br/>
　　<span class="book-name">晉書</span>：杜預平吳後，刻二碑紀績，一立萬山之上，一沈萬山下潭中，曰：焉知此後不為陵谷乎。<br/>
　　王粲井，注見九卷。<br/>
　　<span class="book-name">高士傳</span>：陳仲子辭楚相，與其妻逃去，為人灌園。<span class="book-name">晉書</span>：邵績灌園鬻菜，以供衣食，石勒嘆曰：此真高人矣。<br/>
　　<span class="book-name">南史</span>：梁<span class="name">劉慧斐</span>嘗遊匡山，遂有終焉之志，因不仕，居東林寺，於山北構園一所，號離垢園。<br/>
　　<span class="book-name">易</span>：寒泉之食。</small><br/>
　　<span id="jiao_shi_wei_qing_cao_long_dui_yin" about="#mwt583" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#jiao_shi_wei_qing_cao_long_dui_yin" class="mw-selflink-fragment">過洞庭湖</a></span><br/>
　　<small about="#mwt582" typeof="mw:Transclusion">潘子真<span class="book-name">詩話</span>：元豐中，有人得此詩，刻於洞庭湖中，不載名氏，以示山谷，山谷曰：「此子美作也」，今蜀本收入。　大曆四年夏，公在潭州，此當是五年夏，自衡州回棹，重過洞庭湖而作，今據鄭邛編次為正。　或疑公卒於耒陽，不應又作此詩，不知耒陽之卒，原未可憑，而此詩之精練，非公，斷不能作。</small><br/>
　　<span class="place">蛟室</span>圍<span class="place">青草</span>，<span class="place">龍堆</span>隱<small about="#mwt584" typeof="mw:Transclusion">一作擁</small><span class="place">白沙</span>。護堤<small about="#mwt585" typeof="mw:Transclusion">一作江</small>盤古木，迎櫂<small about="#mwt586" typeof="mw:Transclusion">直教切</small>舞神鴉。破浪南風正，回檣<small about="#mwt587" typeof="mw:Transclusion">一作收帆，或作歸舟</small>畏日斜。湖光與天遠，直欲泛仙槎<small about="#mwt588" typeof="mw:Transclusion">一作：雲山千萬疊，低處上星槎</small>。<br/>
　　<small typeof="mw:Transclusion">上四，洞庭之景。下四，舟過湖中。青草湖、白沙驛，皆地名。青草包於蛟室之外，故曰圍。龍堆藏於白沙之中，故曰隱。　吳論：護堤承沙，迎櫂承湖。夏則南風司令，而日色可畏。天遠無涯，乘風之興未已也。<br/>
　　<span class="book-name">洞庭記</span>：楊子洲常苦蛟患，昔<span class="name">佽飛</span>入水斬蛟而去。<span class="book-name">名勝志</span>：洞庭君山有八景，一曰射蛟浦，相傳漢武帝登是射蛟，因名。<br/>
　　<span class="book-name">一統志</span>：金沙洲，在洞庭湖中，一名龍堆，延袤數里。　白沙驛，注見前。<br/>
　　君山多古木，少草。字書：櫂，舟傍撥水者，短曰檝，長曰櫂。<br/>
　　<span class="book-name">岳陽風土記</span>：巴陵鴉甚多，土人謂之神鴉，無敢弋者。　唐張裕<span class="book-name">送韋整尉長沙</span>詩：風帆彭蠡疾，雲水洞庭寬。木客提蔬束，江烏接飯丸。可見神烏接丸，非特<span class="place">宮亭湖</span>也。<span class="name">熊孺登</span><span class="book-name">董監廟</span>詩：神烏慣得商人食，飛趁征帆過蠡湖。吳江周篆曰：神烏在岳州南三十里，群鳥飛舞舟上，或撒以碎肉，或撒以荳粒，食葷者接肉，食素者接荳，無不巧中。如不投以食，則隨舟數十里，衆烏以翼沾泥水汙船而去，此其神也。<br/>
　　<span class="book-name">左傳</span>：趙衰冬日之日，趙盾夏日之口。注：夏日可畏，冬日可愛。</small><br/>
　　<small about="#mwt590" typeof="mw:Transclusion">詩言破浪回檣，已是放舟湖中矣，故落句云「湖光天共遠，直欲泛仙槎」，言水闊無際也。若云「雲山千萬疊，低處上星槎」，句雖雄壯，却似初下船語，與上文氣不接。新安黃白山却以後語為佳也。</small><br/>
　　<span id="deng_zhou_jiang_shi_han_yang" about="#mwt591" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#deng_zhou_jiang_shi_han_yang" class="mw-selflink-fragment">登舟將適漢陽</a></span><br/>
　　<small about="#mwt592" typeof="mw:Transclusion">此詩王彦輔、鄭邛、魯訔，皆謂作於大曆五年之秋。黃鶴謂四年之秋，欲登舟而不果行者，無據。　<span class="book-name">元和郡縣志</span>：<span class="date" title="621年">武德四年</span>，分沔陽郡，於漢陽縣置沔州及漢陽縣。</small><br/>
　　春宅棄汝去，秋帆催客歸。庭蔬尚在眼，浦浪已吹衣。<br/>
　　<small about="#mwt593" typeof="mw:Transclusion">首敘登舟景事。　春宅、秋帆，就潭州言。庭蔬承宅，浦浪承帆。</small><br/>
　　生理飄蕩<small about="#mwt594" typeof="mw:Transclusion">叶他郎切</small>拙，有心遲暮違。中原戎馬盛，遠道素書稀。塞雁與時集，檣烏終歲飛。<span class="place">鹿門</span>自此往，永息<span class="name">漢陰</span>機。<br/>
　　<small about="#mwt595" typeof="mw:Transclusion">不能北歸而思漢陽也。公寓宅潭州，欲歸兩京，鹿門在襄陽，漢陰近漢陽，蓋將自潭州至漢陽，轉襄陽，度洛陽而返西京也。　此章上四句，下八句。<br/>
　　古詩：中有尺素書。<br/>
　　鹿門，龐公隱居處。<br/>
　　<span class="book-name">莊子</span>：漢陰丈人曰：有機事者，必有機心。息機，忘機也。　<span class="book-name">寰宇記</span>：漢陰城，在穀城縣北。</small><br/>
　　<span id="shui_kuo_cang_wu_ye" about="#mwt597" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#shui_kuo_cang_wu_ye" class="mw-selflink-fragment">暮秋將歸秦留别湖南幕府親友</a></span><br/>
　　<small about="#mwt596" typeof="mw:Transclusion">朱注：此詩王彦輔、黃鶴皆以為作於五年，故有公卒於潭岳間之說。</small><br/>
　　水闊蒼梧野<small about="#mwt598" typeof="mw:Transclusion">樊作晚</small>，天高白帝秋。途窮那免哭，身老不禁<small about="#mwt599" typeof="mw:Transclusion">平聲</small>愁。大府才能會，諸公德業優。北歸衝雨雪，誰<small about="#mwt600" typeof="mw:Transclusion">一作俱</small>憫敝貂裘。<br/>
　　<small about="#mwt601" typeof="mw:Transclusion">上四，暮秋將歸。下四，留别親友。　黃生注：一見地，二見時，三四輕接起聯，五六直趨尾聮，故俱不甚用力，用力在一起一接，極其精猛。　顧注：舊解謂蒼捂、白帝，皆公經歷之地，公實未嘗至蒼梧也，此言湘江之水甚闊，直接蒼梧。<span class="book-name">潭州圖經</span>謂其地有舜之遺風。白帝司秋，蓋言暮秋時令，如<span class="book-name">望嶽</span>詩云「<a class="source" href="c7_du_shi_xiang_zhu__si_ku_quan_shu_ben__juan06.xhtml#wang_yue-n983">高尋白帝問真源</a>」。　黃生注：途窮在水闊之處，身老如暮秋之景，二句亦用暗承。　有才如少陵，使其窮老江湖，雨雪敝裘，落落寡偶，大府諸公亦不得辭其責矣，然語却含蓄蘊藉。<br/>
　　謝朓詩：雲去蒼梧野，水還江漢流。<br/>
　　顏延之詩：途窮能無慟。<br/>
　　<span class="book-name">酷吏傳</span>：<span class="name">郅都</span>郡中不拾遺，旁十餘郡守畏<span class="name">都</span>如大府。師古曰：言猶如統屬之也。<span class="book-name">通鑑注</span>：唐時巡屬諸州，以節度使府為大府，亦謂之會府。　班固<span class="book-name">奏記</span>：才能絕倫。<br/>
　　<span class="book-name">晉書·文立傳</span>：<span class="name">程瓊</span>雅有德業。<br/>
　　<span class="book-name">詩</span>：雨雪霏霏。</small><br/>
　　<span id="yu" about="#mwt603" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#yu" class="mw-selflink-fragment">長沙送李十一</a></span><small about="#mwt602" typeof="mw:Transclusion">銜</small><br/>
　　<small typeof="mw:Transclusion">此詩黃鶴編在大曆五年。西康州，即同谷縣，公以<span class="date" title="759年">乾元二年</span>冬寓同谷，至大曆五年為十二秋，此亦五年秋自衡歸潭之一證也。</small><br/>
　　與<small about="#mwt604" typeof="mw:Transclusion">讀平聲</small>子避地西康州，洞庭相逢十二秋。遠<small about="#mwt605" typeof="mw:Transclusion">讀於員切</small>愧尚方曾<small about="#mwt606" typeof="mw:Transclusion">音層</small>賜履，竟非吾土倦登樓。久<small about="#mwt607" typeof="mw:Transclusion">讀堅溪切</small>存膠漆應<small about="#mwt608" typeof="mw:Transclusion">平聲</small>難並，一<small about="#mwt609" typeof="mw:Transclusion">讀伊真切</small>辱泥塗遂晩收。李杜齊名真忝竊，朔雲寒菊倍離憂。<br/>
　　<small about="#mwt610" typeof="mw:Transclusion">上四，敘别後情事，下乃感李而惜别也。　郎官遥受，不如賜履入朝。南楚浪遊，有似登樓寄慨。此十二年來行迹也。膠漆難並，謂氣誼過人。泥塗晚收，謂窮老莫振。二句賓主對舉，故下用李杜雙承。　朱瀚曰：雲菊離憂，别景别情，一語盡之。<br/>
　　尚方賜履，用王喬事，詳見四卷。<br/>
　　王粲<span class="book-name">登樓賦</span>：雖信美而非吾土兮，曾何足以少留。<br/>
　　後漢陳重、雷義，交誼至篤，時人語曰：膠漆雖堅，不如雷陳。<br/>
　　<span class="book-name">左傳</span>：趙孟謝絳縣老人曰：使吾子辱在泥塗久矣。　顧注：晚收，謂從此收拾也。<br/>
　　<span class="book-name">後漢·黨錮傳</span>：杜密與李膺俱坐，而名行相次，故時人亦稱李杜焉。注：前有李固、杜喬，故言亦也。　荀朂表：非臣駑闇，所宜忝竊。<br/>
　　<span class="book-name">赭白馬賦</span>：望朔雲而蹀足。　庾信詩：菊寒花正合。　謝燮詩：望望空離憂。離憂，離别生憂也。</small><br/>
　　<small about="#mwt611" typeof="mw:Transclusion">洪容齋<span class="book-name">隨筆</span>：漢太尉李固、杜喬，皆以為相守正，為梁翼所殺，故掾楊生上書，乞李杜二公骸骨，使得歸葬。梁冀之誅，權歸宦官，白馬令李雲上書，有帝欲不諦之語，桓帝震怒，逮雲下獄。弘農五官掾杜衆上書救，願與同死，帝愈怒，下廷尉，皆死獄中。其後襄楷上言，亦稱為李杜。又李膺、杜密，范滂母謂滂曰：「汝得與李杜齊名」。又李白、杜甫，韓文公稱曰：「李杜文章在，光芒萬丈長」。凡四李杜云。<br/>
　　胡應麟曰：李白、杜甫外，杜審言、李嶠結友前朝，李商隱、杜牧之齊名晚季，咸稱李杜，是唐有三李杜也。又杜贈李銜有「李杜齊名真忝竊」之句，銜亦當能詩耶。</small><br/>
　　<small about="#mwt612" typeof="mw:Transclusion">律詩忌平頭，謂各句第一二字不宜同聲相犯，須平仄間用，方合於法。此詩八句，皆用仄聲字起，亦犯平頭，但思少陵詩家之祖，應無此病。及考古韻，與、遠、久、一四字，俱可叶平聲，則八句中，亦錯見四平四仄矣，作家固有變通也。</small><br/>
　　<span id="feng_ji_zhou_zhong_fu_zhen" about="#mwt603" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#yu" class="mw-selflink-fragment">風疾舟中伏枕書懷三十六韻奉呈湖南親友</a></span><br/>
　　<small about="#mwt613" typeof="mw:Transclusion">此當是大曆五年冬作。　按：本傳及年譜，但云公卒於耒陽，而不載其時月。今以是詩考之，蓋卒於五年之冬矣。觀此詩歲陰冬炎語可見。詩譜謂公卒於夏，减却少陵半年之壽，為可恨也。</small><br/>
　　<span class="name">軒轅</span>休製律，<span class="name">虞舜</span>罷彈琴。尚錯雄鳴管，猶傷半死心。<br/>
　　<small about="#mwt614" typeof="mw:Transclusion">從風疾敘起。　身疾而氣失調，故難製律彈琴。錯管承律，傷心承琴。<br/>
　　<span class="book-name">漢·律曆志</span>：黃帝使伶倫取竹於嶰谷，斷兩節間而吹之，以為黃鍾之宮。製十二筩，以聽鳳鳴，其雄鳴六，雌鳴亦六，比黃鍾之宮，而皆可以生之，是為律本。至治之世，天地之氣合以生風，天地之風氣正，十二律定。<br/>
　　<span class="book-name">記</span>：舜作五弦之琴，以歌南風之詩，而天下冶。桓譚<span class="book-name">新論</span>：神農始削桐為琴。<br/>
　　<span class="book-name">七發</span>：龍門之桐，高百尺而無枝，其根半死半生。半死心，借琴以喻己。</small><br/>
　　聖賢名古邈<small about="#mwt615" typeof="mw:Transclusion">音莫</small>，羈旅病年侵。舟泊常依震，湖平早<small about="#mwt616" typeof="mw:Transclusion">一作平</small>見參。如聞<span class="name">馬融</span>笛，若倚<span class="name">仲宣</span>襟。故國悲寒望，群雲慘歲陰。水鄉霾白屋<small about="#mwt617" typeof="mw:Transclusion">一作蜃</small>，楓岸疊<small about="#mwt618" typeof="mw:Transclusion">一作壘</small>青岑。鬱鬱冬炎瘴，濛濛雨滯淫。鼓迎非<small about="#mwt619" typeof="mw:Transclusion">一作方</small>祭鬼，彈<small about="#mwt621" typeof="mw:Transclusion">去聲</small>落似鴞禽。<br/>
　　<small about="#mwt622" typeof="mw:Transclusion">以下四段，皆伏枕書懷，此記湖中景物。　聖賢，承軒虞。羈旅，起舟泊。依震，欲向東北。見參，東方將明也。馬融、王粲，皆異地思鄉者。寒望、歲陰，言冬令。水鄉、楓岸，言山水。炎瘴、滯淫，言氣侯之殊。祭鬼、落鴞，言土俗之異。<br/>
　　陸機詩：後途隨年侵。<br/>
　　<span class="book-name">杜臆</span>：漢陽在潭岳東北，公將適漢陽，故瞻依在震。震，東北方之卦也。舊指震澤，於洞庭遠隔矣。<br/>
　　鮑照詩：曉星正參落。<br/>
　　<span class="book-name">杜臆</span>：馬融<span class="book-name">長笛賦序</span>：有洛客舍逆旅吹笛，融去京師踰年，暫聞甚悲。公去京師久，故云。<br/>
　　王粲<span class="book-name">登樓賦</span>：憑軒檻以遥望兮，向北風而開襟。公病畏熱，故用其語。<br/>
　　顏延之詩：故國多喬木，空城凝寒雲。　謝惠連<span class="book-name">雪賦</span>：歲將暮，時既昏，寒風積，愁雲繁。<br/>
　　賀徹詩：岧嶤擅水鄉。<br/>
　　陶潛詩：鬱鬱荒山秀。　<span class="book-name">岳陽風土記</span>：岳州地極熱，十月猶單衣，或搖扇，震雷暴雨，如中州六七月間。<br/>
　　吳均詩：濛濛秋雨映。張載詩：初為三載别，於今久滯淫。<br/>
　　<span class="book-name">風土記</span>：荊湖民俗，歲時會集，或禱祠，多擊鼓，令男女踏歌，謂之歌場。<br/>
　　<span class="book-name">莊子</span>：見彈而思鴞炙。</small><br/>
　　興<small about="#mwt623" typeof="mw:Transclusion">去聲</small>盡纔無悶，愁來遽不禁<small about="#mwt624" typeof="mw:Transclusion">平聲</small>。生涯相汩沒，時物正<small about="#mwt625" typeof="mw:Transclusion">一作自</small>蕭森。疑或樽中弩，淹留冠上簪。牽裾驚<span class="name">魏帝</span>，投閣為<small about="#mwt626" typeof="mw:Transclusion">去聲</small><span class="name">劉歆</span>。狂走終奚適，微才謝所欽。吾安藜不糝，汝<small about="#mwt627" typeof="mw:Transclusion">刊作女</small>貴玉為琛。烏几重重<small about="#mwt628" typeof="mw:Transclusion">平聲</small>縛，鶉衣寸寸針。<br/>
　　<small about="#mwt629" typeof="mw:Transclusion">此因漂泊而遡往事也。　興盡，又承上。愁來，又起下。樽中弩，身多病。冠上簪，帶官職也。牽裾、投閣，指救房琯事，此公奔走竄逐之由。所欽，謂湖南親友。汝貴，承所欽，見其榮顯。吾安，起几衣，自敘旅窮也。<br/>
　　<span class="book-name">世說</span>：王子猷興盡而返。<span class="book-name">易</span>：遯世無悶。<br/>
　　又：唯其時物也。　張協詩：荒林鬱蕭森。<br/>
　　<span class="book-name">風俗通</span>：應彬為汲令，請主簿杜宣飲酒，北壁上掛赤弩，照於杯中，影如蛇，宣惡之，及飲，得疾。後彬知之，延宣於舊處設酒，因謂宣曰：「此乃弩影耳」，宣病遂瘳。與樂廣同。<br/>
　　冠上簪，謂朝簪。<br/>
　　牵裾，用魏辛毗事，注見九卷。<br/>
　　<span class="name">子雲</span>被收，本為<span class="name">劉歆</span>子<span class="name">棻</span>獄辭連及，今云為劉歆，借用以趁韻耳。<br/>
　　<span class="book-name">易林</span>：狂走蹶足。<br/>
　　陸機<span class="book-name">贈兄</span>詩：寤寐靡安豫，願言思所欽。<br/>
　　<span class="book-name">莊子</span>：孔子藜羹不糝。<br/>
　　<span class="book-name">晉書</span>：太守馬岌造宋纖，不得見，銘於壁曰：其人如玉，為國之琛。<br/>
　　烏几，注見十三卷。<br/>
　　<span class="book-name">孫卿子</span>：子夏貧，常懸鶉衣於壁。</small><br/>
　　哀傷同<span class="name">庾信</span>，述作異<span class="name">陳琳</span>。十暑<span class="place">岷山</span>葛，三霜<span class="place">楚</span>戶砧。叨陪錦帳坐，久放<small about="#mwt631" typeof="mw:Transclusion">上聲</small><span class="book-name">白頭吟</span>。反樸時難遇<small about="#mwt632" typeof="mw:Transclusion">一作過，非</small>，忘機陸易<small about="#mwt633" typeof="mw:Transclusion">音異</small>沉。應<small about="#mwt634" typeof="mw:Transclusion">平聲</small>過<small about="#mwt635" typeof="mw:Transclusion">平聲</small>數粒食，得近四知金。<br/>
　　<small about="#mwt636" typeof="mw:Transclusion">此蜀楚浪遊之迹。　同庾信，謂均遭喪亂。異陳琳，謂不草書檄。十暑、三霜，通計行踪。錦帳，郎官所坐。放吟，倣古而吟。時清難遇，隱似陸沉，歎身世也。分米贈金，蓋親友所惠者。<br/>
　　庾信<span class="book-name">哀江南賦序</span>：信年始二毛，即逢喪亂，藐是流離，至於暮齒。賦云：天意人事，可為悽愴傷心者矣。<br/>
　　魏文帝<span class="book-name">與吳質書</span>：斐然有述作意。<span class="book-name">魏志</span>：曹公疾發，臥讀陳琳所作，翕然而起曰：此愈我病。<br/>
　　沈佺期詩：三霜弄溟島。　<span class="book-name">史記</span>：楚雖三戶。<br/>
　　洙曰：郎官有錦帳，見<span class="book-name">漢·百官志</span><br/>
　　<span class="book-name">淮南子</span>：已雕已琢，還反於樸。<br/>
　　<span class="book-name">莊子</span>：與世違而心不屑與之俱，是陸沉者也。<span class="book-name">史記</span>：東方朔坐席中，酒酣，據地歌曰：陸沉於俗。<br/>
　　<span class="book-name">鷦鷯賦</span>：巢林不過一枝，每食不過數粒。<br/>
　　後漢<span class="name">王密</span>懷金遺楊震曰：「暮夜，無知者」，震曰：「天知、地知、子知、我知，何謂無知」，遂不受。四知金，言金之廉潔。</small><br/>
　　春草封歸恨，源花費獨尋。轉蓬憂悄悄，行藥病涔涔。瘞<small about="#mwt637" typeof="mw:Transclusion">音異</small>夭追<span class="name">潘岳</span>，持危覓<span class="place">鄧林</span>。蹉跎翻學步，感激在知音。却假<span class="name">蘇</span><span class="name">張</span>舌，高誇<span class="place">周</span><span class="place">宋</span>鐔<small about="#mwt638" typeof="mw:Transclusion">音尋</small>。<br/>
　　<small typeof="mw:Transclusion">此衰年留滯之感。　歸計不能，桃源難訪，唯飄蓬飲藥而已。此應前羈旅病侵。瘞夭，痛兒女之亡。鄧林，謂老行須杖。翻學步，不能隨俗而趨。感知音，窮途幸逢親友也。蘇張二句，謂諸公謬加獎譽。<br/>
　　劉安<span class="book-name">招隱</span>：王孫遊兮不歸，春草生兮萋萋。　封，猶增也。<br/>
　　鮑照有<span class="book-name">行藥至城東橋</span>詩，五臣注：因病服藥，行以宣導之。　<span class="book-name">漢書·外戚傳</span>：霍光夫人顯，使女醫淳于衍投毒藥以飲許后，有頃，曰：我頭涔涔也，藥得無有毒乎。<br/>
　　潘岳<span class="book-name">西征賦</span>：夭赤子於新安，坎路側而瘞之。黃鶴以瘞夭為葬宗文。<br/>
　　<span class="book-name">山海經</span>：夸父與日逐走，道渴死，棄其杖，化為鄧林。<br/>
　　<span class="book-name">莊子</span>：壽陵餘子學行於邯鄲，失其故步，直匍匐而歸耳。<br/>
　　魏文帝<span class="book-name">與吳質書</span>：伯牙絕弦于鍾期，痛知音之難遇。<br/>
　　<span class="book-name">史·蘇秦傳</span>：今子舍本而事口舌。<span class="book-name">張儀傳</span>：視吾舌尚在否。<br/>
　　<span class="book-name">莊子</span>：天子之劍，以燕谿石城為鋒，齊岱為鍔，晉衛為脊，周宋為鐔，韓魏為鋏。<span class="book-name">說文</span>：鐔，劍鼻也。</small><br/>
　　納流迷浩汗，峻趾<small about="#mwt639" typeof="mw:Transclusion">一作址</small>得嶔<small about="#mwt640" typeof="mw:Transclusion">音欽</small>崟<small about="#mwt641" typeof="mw:Transclusion">音吟</small>。城府開清旭，松筠<small about="#mwt642" typeof="mw:Transclusion">一作篁</small>起碧潯。披顏爭倩倩，逸足競駸駸。朗鑒存愚直，皇天實照臨。<br/>
　　<small about="#mwt643" typeof="mw:Transclusion">此稱美幕府親友也。　<span class="book-name">杜臆</span>：納流，言廣而難遍。峻趾，言高而難攀。　朱注：城府、松筠，言幕府所在。披顏、逸足，言歸往者多。　遠注：朗鑒二句，感親友待己之厚。<br/>
　　<span class="book-name">世說</span>：謝萬經曲阿後湖，曰：故當淵注渟著，納而不流。　孫楚書：三江五湖，浩汗無涯。<br/>
　　<span class="book-name">魏都賦</span>：藐藐標危，亭亭峻址。　<span class="book-name">魯靈光殿賦</span>：嶔崟離樓。<span class="book-name">晉·張載傳</span>：伏死嶔崟之下。<br/>
　　楊師道詩：聯翩度碧潯。<br/>
　　倩倩，笑容。<span class="book-name">詩</span>：巧笑倩兮。<br/>
　　徐幹<span class="book-name">中論</span>：馬雖有逸足而不閑輿，則不為良駿。　<span class="book-name">詩</span>：載驟駸駸。<br/>
　　陸機詩：朗鑒豈虛假，取之在傾冠。　存，是存問之存。　<span class="book-name">論語</span>：古之愚也直。<br/>
　　<span class="book-name">左傳</span>：皇天后土，實聞此言。　<span class="book-name">詩</span>：照臨下土。</small><br/>
　　<span class="name">公孫</span>仍恃險，<span class="name">侯景</span>未生擒。書信中原闊，干戈北斗深。畏人千里井，問俗九州箴。戰血流依舊，軍聲動至今。<br/>
　　<small about="#mwt644" typeof="mw:Transclusion">此慨歎亂離時事也。　公孫、侯景，指當時叛將。中原，指洛陽。北斗，指長安。畏人、問俗，言到處可憂。戰血、軍聲，傷南北兵亂。　公孫恃險，應指蜀中事。<span class="date" title="765年">永泰元年</span>，崔旰殺郭英乂，據成都。大曆四年，楊子琳殺夔州别駕張忠，據其城。侯景未擒，臧玠失討也。<br/>
　　<span class="book-name">南史</span>：侯景與慕容紹宗戰，敗，渡淮，紹宗追之，景使人謂之曰：「景若就擒，公復何用」，紹宗乃縱之。臧玠殺崔瓘，三州刺史合兵討之，楊子琳受賂而還，與紹宗之縱侯景無異，故曰未生擒。<br/>
　　<span class="book-name">玉臺新詠</span>：劉勳妻王氏詩：千里不唾井，況乃昔所奉。<span class="book-name">金陵記</span>：南朝計吏止於傳舍，將去，以剉馬草瀉井中，謂無再過之期矣。不久復至，汲水遞飲，遂為昔時之剉刺喉而死，故後人戒曰：千里井，不瀉剉。諺云：千里不反唾。唾，乃剉字之訛。　<span class="book-name">記</span>：入國而問俗。<br/>
　　<span class="book-name">左傳</span>：虞人之箴曰：芒芒禹跡，畫為九州。<span class="book-name">揚雄傳贊</span>：箴莫善於<span class="book-name">虞箴</span>，故作<span class="book-name">州箴</span>。<br/>
　　<span class="book-name">唐書</span>：大曆四年冬十一月，吐番復寇靈州。又：馮崇道、朱濟時反廣南，故有干戈北斗、戰血、軍聲等句。　<span class="book-name">韓信傳</span>：兵固有先聲而後實者。</small><br/>
　　<span class="name">葛洪</span>尸定解，<span class="name">許靖</span>力難<small about="#mwt645" typeof="mw:Transclusion">一作還</small>任<small about="#mwt646" typeof="mw:Transclusion">平聲</small>。家事丹砂訣，無成涕作霖。<br/>
　　<small about="#mwt647" typeof="mw:Transclusion">末敘窮老無聊之況。　尸定解，將死道路。力難任，不復遠行。丹砂未成，則內顧無策，結語蓋待濟於諸公矣。　此章起結各四句，前兩段各十四句，中兩段各十句，後兩段各八句，排律整齊，集中類然。<br/>
　　<span class="book-name">晉中興書</span>：葛洪止羅浮山中煉丹，在山積年，忽與廣州刺史鄧岱書云當欲遠行，岱得書，狼狽而往，洪已亡，時年八十一，顏色如平生，體亦軟弱，舉屍入棺，其輕如空衣，時咸以為尸解得仙。<span class="book-name">後漢·方技傳</span>注：尸解者，言將登仙，假託為尸以解化也。<br/>
　　許靖，汝南人，依吳郡，走交州，後入蜀為太傅，年踰七十。<br/>
　　丹訣，謂點化黃白之術。　<span class="book-name">後漢·丁鴻傳</span>：不以家事廢王事。</small><br/>
　　<small about="#mwt648" typeof="mw:Transclusion">此詩作於耒陽阻水之後，其不殞於牛肉白酒明矣。但云「葛洪尸定解」，蓋亦自知不久將歿也。編年者當以此章為絕筆。<br/>
　　黃鶴曰：元稹<span class="book-name">墓誌</span>云：嗣子宗武，病不克葬，則宗文為早世矣。考大曆二年熟食日，有詩示宗文宗武，是明年出峽，二子尚無恙也，意是年春，自潭之衡時，乃喪宗文。公在衡畏熱，舟復回潭，故下句又用渴死事。公與聶令有舊，當是瘞宗文於耒陽，後人遂誤以為公墳耳。<br/>
　　今按：宗文若卒於湖南，應有哭子詩，集中未嘗見，亦黃氏意擬之詞耳。<br/>
　　考<span class="book-name">綿竹縣志</span>：宗文十代孫<span class="name">準</span>，世居青城，宋<span class="date" title="1053年">皇祐五年</span>，為綿竹令。此據嘉靖辛丑氏族譜所載，近年王御史<span class="name">謙言</span>宰綿竹時，採入新志。宗文曾留蜀，是亦一證，此事有關少陵世系，今補錄於斯。<br/>
　　注杜，始於己巳歲，迨乙亥還鄉，數經考訂，癸未春日，刊本告竣。甲申冬，仍上金臺，復得數家新注，如前輩吳志伊、閻百史，年友張石虹，同鄉張邇可，各有發明。辛卯，致政南歸，舟次輯成，聊補前書之疏略，時年七十有四矣。</small><br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
　　<span id="du_shi_xiang_zhu_juan_er_shi_san" about="#mwt649" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷23#du_shi_xiang_zhu_juan_er_shi_san" class="mw-selflink-fragment">杜詩詳註卷二十三</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
