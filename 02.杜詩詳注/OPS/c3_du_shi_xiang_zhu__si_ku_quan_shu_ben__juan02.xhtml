<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷二</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c1_du_shi_xiang_zhu__si_ku_quan_shu_ben__juan01.xhtml" title="杜詩詳註 (四庫全書本)/卷01">卷一</a></td>
<td style="width:50%;">杜詩詳註　卷二</td>
<td class="noprint" style="width:25%; text-align:right; font-size:small;"><a rel="mw:WikiLink" href="c4_du_shi_xiang_zhu__si_ku_quan_shu_ben__juan03.xhtml" title="杜詩詳註 (四庫全書本)/卷03">卷三</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt473"><p>　　欽定四庫全書<br/>
　　<span id="du_shi_xiang_zhu_juan_er-n624" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#du_shi_xiang_zhu_juan_er-n624" class="mw-selflink-fragment">杜詩詳註卷二</a></span><br/>
　　翰林院編修仇兆鰲撰<br/>
　　<span id="yin_zhong_ba_xian_ge-n625" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#yin_zhong_ba_xian_ge-n625" class="mw-selflink-fragment">飲中八仙歌</a></span><br/><small about="#mwt11" typeof="mw:Transclusion">黃鶴注：蔡興宗<span class="book-name">年譜</span>云<span class="date" title="746年">天寶五載</span>，而梁權道編在<span class="date" title="754年">天寶十三載</span>。按史：汝陽王<span class="date" title="750年">天寶九載</span>已薨，賀知章<span class="date" title="744年">天寶三載</span>，李適之<span class="date" title="746年">天寶五載</span>，蘇晉<span class="date" title="734年">開元二十二年</span>，並已殁。此詩當是天寶間追憶舊事而賦，之未詳何年。　錢箋：<span class="book-name">新書</span>云：白與賀知章、李適之、汝陽王璡、崔宗之、蘇晉、張旭、焦遂，為酒中八仙人，此因杜詩附會耳。且既云天寶初供奉，又云與蘇晉同游，何自相矛盾也。蔡夢弼曰：按范傳正<span class="book-name">李白新墓碑</span>：在長安時，時人以公及賀監、汝陽王、崔宗之、裴周南等八人為酒中八仙。公此篇無裴，豈范别有稽耶。</small><br/>
　　知章騎馬似乘船，眼花落井水底眠。<br/><small about="#mwt12" typeof="mw:Transclusion">此極摹賀公狂態。騎馬若船，言醉中自得。眼花落井，言醉後忘軀。　吳人善乘舟，故以比乘馬。<br/>　<span class="book-name">舊唐書</span>：賀知章，會稽永興人，自號四明狂客，又稱秘書外監。醉後屬辭，動成卷軸，文不加點，咸有可觀。<span class="date" title="744年">天寶三載</span>，上疏請度為道士，還鄉里。　<span class="book-name">越絕書</span>：夫越水行而山處，以船為車，以楫為馬。<br/>　錢箋：眼花落井，如安眠於井底，乃極狀其醉態。胡夏客謂落井水眠，當是賀監實事，或偶然失足所致。吳均<span class="book-name">雜句</span>：夢中難言見，終成亂眼花。張華詩：三雅來何遲，耳熱眼中花。　<span class="book-name">抱朴子</span>：余從祖仙公，每大醉，輒入深淵之底，一日許乃出。此條偽蘇注所引阮咸、王祥事，俱係妄撰，今削去。<br/></small>汝陽三斗始朝<small about="#mwt13" typeof="mw:Transclusion">音潮</small>天，道逢<small about="#mwt14" typeof="mw:Transclusion">一作見</small>麯車口流涎，恨不移封向酒泉。<br/><small about="#mwt15" typeof="mw:Transclusion">三斗朝天，醉後入朝也。見麯流涎，欲向酒泉，甚言汝陽之好酒。<br/>　<span class="book-name">舊書</span>：讓皇帝長子璡封汝陽郡王，與賀知章、褚庭誨為詩酒之交。　<span class="book-name">抱朴子</span>：管輅傾酒三斗，而清辯綺粲。<br/>　漢樂府<span class="book-name">婦病行</span>：道逢親交。　魏文帝<span class="book-name">與吳質書</span>：蒲萄釀以為酒，甘於麯糱，道之已流㵪咽唾。㵪，同涎。陸機詩：目苦濁鏡日流涎。<br/>　<span class="book-name">三秦記</span>：酒泉郡城下有金泉，泉味如酒，故名酒泉。<span class="book-name">拾遺記</span>：羌人姚馥嗜酒，羣輩呼為渴羌，晉武帝擢為朝歌宰。辭曰：「請辭朝歌之縣，長充養馬之役，時賜美酒，以樂餘年。」帝曰：「朝歌，紂之舊都，地有酒池，使老羌不復呼渴。」對曰：「老羌漸染王化，若歡酒池之役，更為殷紂之民。」帝大悦，即遷酒泉太守。此條偽蘇注所引北齊王詢及漢郭弘事，亦係妄撰。師氏又造為舊史拾遺之説，並無根據。</small><br/>左相<small about="#mwt16" typeof="mw:Transclusion">去聲</small>日興費萬錢，飲如長鯨吸百川，銜杯樂<small about="#mwt17" typeof="mw:Transclusion">音洛</small>聖稱避<small about="#mwt18" typeof="mw:Transclusion">舊本作世。<span class="book-name">邵氏聞見錄</span>作避</small>賢。<br/><small about="#mwt19" typeof="mw:Transclusion">費萬錢，言其豪侈。吸百川，狀其縱飲。樂聖避賢，即述適之詩中語。<br/>　<span class="book-name">舊書</span>：李適之雅好賓友，飲酒一斗不亂，夜則燕賞，晝決公務。<span class="date" title="742年">天寶元年</span>，代牛仙客為左丞相，與李林甫爭權不叶。五載，罷知政事，守太子少保。與親知歡會，賦詩曰：「避賢初罷相，樂聖且啣杯。為問門前客，今朝幾個來。」七月，貶宜春太守，仰藥而卒。　黃希曰：日費萬錢，餉客之用皆出於此是也。師氏謂：唐時酒價每斗三百錢，以萬錢計之，當飲三石三斗有餘，誤矣。據本傳，但云一斗不亂耳。　<span class="book-name">晉書</span>：何曾日食萬錢，猶言無下箸處。<br/>　左思<span class="book-name">吳都賦</span>：長鯨吞航，修鯢吐浪。木華<span class="book-name">海賦</span>：魚則横海之鯨，突兀孤游，歙波則洪漣踧蹜，吹潦則百川倒流。<br/>　劉伶<span class="book-name">酒德頌</span>：銜杯漱醪。<span class="book-name">魏志</span>：醉客謂酒清者為聖人，濁者為賢人。　<span class="book-name">世説</span>：簡文曰：請避賢路。</small><br/>宗之蕭灑美少<small about="#mwt20" typeof="mw:Transclusion">去聲</small>年，舉觴白眼望青天，皎如玉樹臨風前。<br/><small about="#mwt21" typeof="mw:Transclusion">宗之蕭灑，丰姿超逸。白眼望天，席前傲岸之狀。玉樹臨風，醉後搖曳之態。<br/>　<span class="book-name">舊書</span>：崔宗之，日用之子，襲封齊國公。<span class="book-name">李白傳</span>：侍御史崔宗之，謫官金陵，與白詩酒倡和。　<span class="book-name">北山移文</span>：蕭灑出塵之想。　阮籍詩：朝為美少年。<br/>　<span class="book-name">列子</span>：景公舉觴自罰。　<span class="book-name">晉書</span>：阮籍任情不羈，見禮俗之士，以白眼對之。　<span class="book-name">列子</span>：至人者上闞青天。<br/>　<span class="book-name">甘泉賦</span>：翠玉樹之青蔥。<span class="book-name">世説</span>：毛曾與夏侯玄共坐，時人謂蒹葭倚玉樹。</small><br/>蘇晉長齋繡佛前，醉中往往愛逃禪。<br/><small about="#mwt22" typeof="mw:Transclusion">持齋而仍好飲，晉非真禪，直逃禪耳。　逃禪，猶云逃墨、逃楊，是逃而出非逃而入。<span class="book-name">杜臆</span>云：醉酒而悖其教，故曰逃禪，後人以學佛者為逃禪，誤矣。<br/>　<span class="book-name">新唐書</span>蘇晉，珦之子，數歲知為文，房潁叔、王紹宗歎曰：「後來之王粲也」。舉進士，先天中為中書舍人。玄宗監國，所下制命多晉及賈曾槀定。屢獻讜言，天子嘉允。歷戶、吏二部侍郎，終太子庶子。　<span class="book-name">續晉陽秋</span>：謝敷崇信釋氏，以長齋供養為業。徐陵<span class="book-name">雙林寺碑</span>：絕粒長齋。　<span class="book-name">廣弘明集</span>：宋劉義隆時，靈鷲寺有羣燕共銜繡像，委之堂内。據此則繡佛之製久矣。　此條師氏謂晉得胡僧所繡彌勒佛事，亦屬偽撰。</small><br/>李白一斗詩百篇，長安市上酒家眠。天子呼來不上<small about="#mwt23" typeof="mw:Transclusion">上聲</small>船，自稱臣是酒中仙。<br/><small about="#mwt24" typeof="mw:Transclusion">斗酒百篇，言白之興豪而才敏。　吳論：當時沉香亭之召，正眠酒家。白蓮池之召，扶以登舟。此兩述其事。酒中仙，兼述其語。<br/>　<span class="book-name">新唐書</span>：李白，興聖皇帝九世孫。天寶初，至長安，往見賀知章。知章見其文，曰：「子謫仙人也」。言於玄宗，召見金鑾殿，奏頌一篇。帝賜食，親為調羹，有詔供奉翰林。白猶與飲徒醉於市，帝坐沉香亭子，欲得白為樂章。召入，而白已醉，左右以水頮面，稍解，援筆成文，婉麗精切，帝愛其才，數宴見。范傳正<span class="book-name">李白新墓碑</span>：玄宗泛白蓮池，公不在宴。皇懽既洽，召公作序。時公已被酒翰苑中，命高將軍扶以登舟。　<span class="book-name">史記·淳于髡傳</span>：臣飲一斗亦醉。　<span class="book-name">墨子</span>：周公朝讀百篇。<br/>　<span class="book-name">晉書</span>：顏延之為始安郡，與淵明二萬錢，悉送酒家。<br/>　錢箋：被酒不能上船，故須扶掖登舟，非竟不上船也。舊注以船為衣領，不上船是披襟見帝，大謬。王濬表：先臣一日上其船。<br/>　王績<span class="book-name">醉鄉記</span>：中國以為酒仙。</small><br/>張旭三杯草聖傳，脱帽露頂王公前，揮毫落紙如雲煙。<br/><small about="#mwt25" typeof="mw:Transclusion">旭書為人傳頌，故以草聖比之。脱帽露頂，醉時豪放之狀。落紙雲煙，得意疾書之興。<br/>　<span class="book-name">舊書</span>：吳郡張旭善草書，好酒，每醉後，號呼狂走，索筆揮灑，變化無窮，若有神助。<span class="book-name">國史補</span>：旭飲酒輒草書，揮筆而大叫，以頭揾水墨中而書之。醒後自視，以為神異。<span class="book-name">金壺記</span>：旭官右率府長史。　<span class="book-name">漢書</span>：朱博案上不過三杯。　王愔<span class="book-name">文章志</span>：後漢張芝好草書，學崔杜之法，韋仲將謂之草聖。<br/>　<span class="book-name">古樂府</span>：少年見羅敷，脱帽着帩頭。　<span class="book-name">後漢·西域傳</span>：莫不露頂肘行。李頎贈旭詩：露頂據胡床，長叫三五聲。<br/>　高允<span class="book-name">徵士頌</span>：揮毫頌德。　宗欽<span class="book-name">贈高允</span>詩：彈毫珠零，落紙錦粲。潘岳<span class="book-name">楊荆州誄</span>：翰動若飛，落紙如雲。　高彪詩：抗志凌雲煙。</small><br/>焦遂五斗方卓然，高談雄辯驚四筵。<br/><small about="#mwt26" typeof="mw:Transclusion">談論驚筵，得於醉後。見遂之卓然特異，非沈湎於醉鄉者。　此詩參差多寡，句數不齊，但首尾中腰，各用兩句，前後或三或四，閒錯成文，極變化而仍有條理。<br/>　袁郊<span class="book-name">甘澤謠</span>：陶峴，開元中，家於崑山，自製三舟。客有前進士孟彦深、進士孟雲卿、布衣焦遂，各置僕妾，共載遊山水。　<span class="book-name">滑稽傳</span>：淳于髡曰：「朋友交遊，私情相語，飲不過五六斗，竟醉矣。」　<span class="book-name">漢·元帝紀</span>：卓然可觀。<br/>　庾信詩：高譚變白馬，雄辯塞飛狐。　謝贍詩：四筵霑芳醴。　此條師氏所引口吃之説，亦屬妄撰。</small><br/>
　　<small about="#mwt27" typeof="mw:Transclusion">蔡絛<span class="book-name">西清詩話</span>：此歌眠字、天字再押，前字三押，古未見其體。叔父元度云：歌分八篇，人人各異，雖重押韻，無害，亦周詩分章之意也。<br/>　唐汝詢曰：柏梁詩人，各説一句，八仙歌人，各記一章，特變其體耳，重韻何害。<br/>王嗣奭<span class="book-name">杜臆</span>曰：此係創格，前古無所因，後人不能學。描寫八公，各極生平醉趣，而都帶仙氣。或兩句，或三句、四句，如雲在晴空，卷舒自如，亦詩中之仙也。<br/>吳見思曰：此詩一人一段，或短或長，似銘似贊，合之共為一篇，分之各成一章，誠創格也。</small><br/>
　　<small about="#mwt29" typeof="mw:Transclusion">舊刻<span class="book-name">分類千家注</span>多載偽蘇注，大概以杜句為主，添設首尾，假託古人，初無其事。蔡傅卿編年千家本削去，最快。前輩如邵二泉、焦弱侯，多為偽註所惑。後來<span class="book-name">五車韻瑞</span>遂引作實事。張邇可<span class="book-name">會粹</span>又本<span class="book-name">韻瑞</span>，且於附會古人處，妄添某史，可謂巧于緣飾矣。近日吳門所刻<span class="book-name">庾開府文集</span>亦誤引偽注，沿訛不覺，亟當正之。此篇所引偽蘇注數條，概從芟却，不使惑人。<br/><span class="book-name">容齋隨筆</span>曰：此詩樂聖避賢，乃引李適之詩語。別本誤以「避賢」為「世賢」，絕無意義。「世」字又犯太宗御諱。<span class="book-name">秦州雨晴</span>詩云：「天永秋雲薄，從西萬里風。」謂秋天遼永，風從萬里而來，可謂廣大。而集中作「天水」，此乃秦州郡名。若用入此篇，其思致淺矣。<span class="book-name">和李表丈早春作</span>云：「力疾坐清曉，來詩悲早春。」正答其意，而集中作來時，殊失所謂和篇本旨。</small><br/>
　　<span id="gao_dou_hu_cong_ma_xing-n631" about="#mwt30" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#gao_dou_hu_cong_ma_xing-n631" class="mw-selflink-fragment">高都護驄馬行</a></span><br/><small about="#mwt31" typeof="mw:Transclusion">按：高仙芝平少勃律，在天寶六載。是年，大食諸部七十二國皆降附。八載，入朝，詩云：「飄飄遠自流沙至」，又云「長安健兒不敢騎」，正其時也。九載，仙芝討石國，俘其王以獻，則知次年又往邊疆矣。此詩當是<span class="date" title="749年">天寶八載</span>所作。黃云七載，梁云十一載，皆非。　<span class="book-name">漢書·鄭吉傳</span>：吉威震西域，遂并護車師以西北道，故號都護。都護之置，自吉始焉。注：並護南北二道，故謂之都。</small><br/>
　　安西都護胡青驄，聲價欻<small about="#mwt33" typeof="mw:Transclusion">許勿切</small>然來向東。此馬臨陣久無敵，與人一心成大功。<br/><small about="#mwt34" typeof="mw:Transclusion">此言驄馬在邊，而有功行陣。<br/><span class="book-name">舊唐書</span>：<span class="date" title="643年">貞觀十七年</span>，置安西都護府於西州。<span class="date" title="658年">顯慶三年</span>，移治龜茲國城。于闐以西，波斯以東，十六都護府隸焉。　<span class="book-name">隋書</span>：西域吐谷梁有青海，中有小山，至冬冰合。嘗得波斯馬放入海，因生驄馬，日行千里，故時稱青海驄馬。　胡青驄，猶<span class="book-name">淮南子</span>所云胡駿馬。古詩：「躑躅青驄馬」。<span class="book-name">廣韻</span>：驄，馬，青白色。<br/>　<span class="book-name">赭白馬賦</span>：聲價隆振。又：欻聳擢以驚。注：欻，忽也。　漢<span class="book-name">天馬歌</span>：天馬來，歷無草，徑千里，循東道。<br/>　戴暠詩：刀環臨陣鳴。<span class="book-name">史記</span>：項王謂亭長曰：「吾騎此馬五歲，所向無敵。」<br/>　<span class="book-name">國語</span>：戮力一心。<span class="book-name">大戴禮</span>：均馬力，齊馬心。應德璉<span class="book-name">慜驥賦</span>：展心力於知己兮。　<span class="book-name">史記</span>：廉頗曰：「我為趙將，有攻城野戰之大功。」</small><br/>功成惠養隨所致，飄飄<small about="#mwt35" typeof="mw:Transclusion">一作颻</small>遠自流沙至。雄姿未受伏櫪恩，猛氣猶思戰場利。<br/><small about="#mwt37" typeof="mw:Transclusion">此言驄馬在廄，而不忘戰伐。<br/><span class="book-name">赭白馬賦</span>：願終惠養，蔭本枝兮。<br/>曹植詩：飄飄隨長風。　<span class="book-name">元和郡縣志</span>：居延澤，在張掖縣東北一千六百里，即古流沙。<span class="book-name">天馬歌</span>：天馬徠，從西極，涉流沙。<br/>　<span class="book-name">赭白馬賦</span>：弭雄姿以奉引。　<span class="book-name">漢書·李尋傳</span>：馬不伏櫪，不可以趨道。注：伏櫪，謂伏槽櫪而秣之。<br/>　<span class="book-name">西征賦</span>：何猛氣之咆勃。　<span class="book-name">戰國策</span>：張儀曰：「魏之地勢，固戰場也。」</small><br/>腕<small about="#mwt39" typeof="mw:Transclusion">一作踠</small>促蹄高如踣<small about="#mwt40" typeof="mw:Transclusion">音匐</small>鐵，交河幾蹴曾<small about="#mwt41" typeof="mw:Transclusion">同層</small>冰裂。五花散作雲滿身，萬里方看<small about="#mwt42" typeof="mw:Transclusion">平聲</small>汗流血。<br/><small about="#mwt43" typeof="mw:Transclusion">此言其形相、精力之出羣。　上云流沙，此云交河，正見來自遠地也。<br/>　<span class="book-name">南都賦</span>：馬踠餘足。<span class="book-name">相馬經</span>：馬腕欲促，促則健，蹄欲高，高耐險峻。<span class="book-name">齊民要術</span>：馬腕欲促而大，其間纔容靽，蹄欲得厚二三寸，硬如石。　踣，踏也。邵注：踣鐵，言馬蹄之堅。<br/>　<span class="book-name">元和郡縣志</span>：<span class="date" title="630年">貞觀四年</span>，於漢車師前王地置交河縣，取界内交河為名。交河源出縣北天山，分流城下。<span class="book-name">一統志</span>：今為西番火州地。王洙注：唐安西去交河七十里。顧野王詩：交河冰未堅。　趙曰：東方朔<span class="book-name">神異記</span>曰：北方有層冰萬里，厚百丈。詩言交河有層積之冰，馬幾度蹴踏之而破裂也。舊引顏賦「經玄蹄而雹散，歷素皮而冰裂」，非是。蓋賦謂騎射耳。玄蹄、素皮，皆射帖名，而雹散、冰裂，皆射帖聲，與馬踏冰裂之義無涉。<br/>　<span class="book-name">名畫錄</span>：開元内廄，有飛黃、照夜、浮雲、五花之乘。丹元子<span class="book-name">步天歌</span>：五箇花文王良星。<span class="book-name">李白集注</span>：五花，馬毛色也。又郭若虚云：五花者，剪鬃為瓣，或三花，或五花。白樂天詩「馬鬣剪三花」，此另一説。<br/>　<span class="book-name">天馬歌</span>：經萬里兮歸有德。　<span class="book-name">漢書</span>：李廣利獲汗血馬來。注：大宛舊有天馬種，蹋石汗血，汗從前肩髆小孔中出，如血。趙曰：汗血之姿，非萬里無以見。</small><br/>長安壯兒不敢騎，走過掣電傾城知。青絲絡頭為<small about="#mwt44" typeof="mw:Transclusion">去聲</small>君老，何由却出横<small about="#mwt45" typeof="mw:Transclusion">孟康音光</small>門道。<br/><small about="#mwt46" typeof="mw:Transclusion">末用感慨作結，即老驥伏櫪，志在千里之意。　此章四段，各四句。<br/>　鄭氏曰：長安，古雍州地。漢始都此。<br/>　崔豹<span class="book-name">古今注</span>：秦始皇有七馬，一曰追電。<span class="book-name">隋書</span>：長孫晟為總管，突厥畏之，見其赤馬，稱為閃電。趙注：此言馬行如電，舉國皆知耳。舊引傅玄詩「童女掣電策，童男挽雷車」，非其義。　孫楚詩：傾城遠追送。注：傾，猶盡也。<br/>古樂府：青絲纏馬尾，黃金絡馬頭。<br/>　<span class="book-name">漢·西域傳</span>：百官送至横門外。<span class="book-name">三輔黃圖</span>：長安城北，由西頭第一門，曰横門，其外有橋，曰横橋。程大昌<span class="book-name">雍錄</span>：自横門渡渭而西，即是趨西域之路。　遠注：出横門道，言欲馳驅於戰場。</small><br/>
　　<small about="#mwt47" typeof="mw:Transclusion">張綎曰：凡詩人題咏，必胸次高超，下筆方能卓絕。此詩「雄姿未受伏櫪恩，猛氣猶思戰場利」，「青絲絡頭為君老，何由却出横門道」，如此狀物，不唯格韻特高，亦見少陵人品。若曹唐<span class="book-name">病馬</span>詩：「一朝千里心猶在，曾敢潛忘秣飼恩」，乃乞兒語也。<br/>　王嗣奭曰：「與人一心成大功」，此盛贊馬德，即所謂「真堪託死生」也。下文猛氣思戰場，萬里看流血，壯兒不敢騎，却出横門道，節節俱蒙此意，寫得雄駿絕倫，「語不驚人死不休」，洵足空前絕後矣。</small><br/>
　　<small about="#mwt48" typeof="mw:Transclusion">胡應麟曰：七言古詩：概曰歌行。余漫考之，歌之名義，由來遠矣。<span class="book-name">南風</span>、<span class="book-name">擊壤</span>興於三代之前，<span class="book-name">易水</span>、<span class="book-name">越人</span>作於七雄之世，而篇什之盛，無如<span class="book-name">騷</span>之九歌，皆七古所始也。漢則<span class="book-name">安世</span>、<span class="book-name">房中</span>、<span class="book-name">郊祀</span>、<span class="book-name">鼓吹</span>，咸係歌名，並登樂府。或四言，上規風雅，或雜調，下倣<span class="book-name">離騷</span>，名義雖同，體裁則異。孝武以還，樂府大演，<span class="book-name">隴西</span>、<span class="book-name">豫章</span>、<span class="book-name">長安</span>、<span class="book-name">京洛</span>、<span class="book-name">東西門行</span>等，不可勝數，而行之名，於是著焉。較之歌曲，名雖小異，體實大同。至長、短、燕、鞠諸篇，合而一之，不復分别，又總而目之曰相和等歌。則知歌者，曲調之總名，原於上古。行者，歌中之一體，創自漢人，明矣。　又曰：今人例以七言長短句為歌行，漢魏殊不爾也。諸歌行，有三言者，<span class="book-name">郊祀歌</span>、<span class="book-name">董逃行</span>之類，四言者，<span class="book-name">安世歌</span>、<span class="book-name">善哉行</span>之類，五言者，<span class="book-name">長歌行</span>之類，六言者，<span class="book-name">上留田</span>、<span class="book-name">妾薄命</span>之類。純用七字而無雜言，全取平聲而無仄韻，則<span class="book-name">柏梁</span>始之，<span class="book-name">燕歌</span>、<span class="book-name">白紵</span>皆此體。自唐人以七言長短為歌行，餘皆别類樂府矣。　又曰：歌行，兆自<span class="book-name">大風</span>、<span class="book-name">垓下</span>，<span class="book-name">四愁</span>、<span class="book-name">燕歌</span>而後，六代寥寥，至唐大暢，王、楊四子，婉轉流麗，李、杜二家，逸宕縱横。　又曰：闔闢縱横，變幻超忽，疾雷震電，凄風急雨，歌也。位置森嚴，筋脉聯絡，走月流雲，輕車熟路，行也。太白多近歌，少陵多近行。又曰：李、杜歌行，擴漢魏而大之，而古質不及。盧駱歌行，衍齊梁而暢之，而富麗有餘。</small><br/>
　　<span id="dong_ri_luo_cheng_bei_ye___yuan_huang_di_miao-n636" about="#mwt49" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#dong_ri_luo_cheng_bei_ye___yuan_huang_di_miao-n636" class="mw-selflink-fragment">冬日洛城北謁玄元皇帝廟</a></span><br/><small about="#mwt50" typeof="mw:Transclusion">鶴注：<span class="date" title="743年">天寶二年</span>三月壬子，親祀玄元廟，改西京玄元廟為太清宮，東京廟為太微宮，天下為紫微宮。據<span class="book-name">舊史</span>：改廟為宮，已在二年，題曰玄元皇帝廟，仍舊稱也。「五聖聯龍袞」，是<span class="date" title="749年">天寶八載</span>閏六月事，題云冬日，當是其冬作。蓋<span class="date" title="750年">天寶九載</span>，公歸長安，進<span class="book-name">三大禮賦</span>，不在洛陽矣。朱注：此詩所詠，即太微宮也，作於加諡五聖之後，當在八載之冬。　封演<span class="book-name">見聞記</span>：高祖<span class="date" title="620年">武德三年</span>，晉州人吉善行，於羊角山見白衣老父，呼謂曰：「為吾語唐天子，吾是老君，即汝祖也，今年無賊，天下太平。」高祖即遣使致祭，立廟其地。　<span class="book-name">唐書</span>：高宗<span class="date" title="666年">乾封元年</span>，幸亳州，詣老君廟，追尊為玄元皇帝。<span class="date" title="741年">開元二十九年</span>，制兩京諸州，各置玄元皇帝廟。<span class="date" title="742年">天寶元年</span>，陳王府參軍田同秀上書：玄元皇帝降於丹鳳門之通衢，告錫靈符在尹喜故宅。上遣使就函谷關尹喜臺西，發得之，乃置玄元廟於大寧坊，東都於積善坊臨淄舊邸，親享新廟。</small><br/>
　　配極玄都閟，憑高<small about="#mwt52" typeof="mw:Transclusion">一作虚</small>禁籞<small about="#mwt53" typeof="mw:Transclusion">一作禦，<span class="book-name">正異</span>作籞</small>長。守祧嚴具禮，掌節鎮非常。碧瓦初寒外，金莖一氣旁。山河扶繡戶，日月近雕梁。<br/><small about="#mwt54" typeof="mw:Transclusion">首段記廟制之尊嚴。　趙曰：廟在洛城北，故云配極。洙曰：廟在北邙山，故云憑高。　趙曰：尊老君為聖祖，故謂守祧。符驗以備非常，故得掌節。碧瓦外覆，寒氣先侵矣。金莖旁列，一氣上通矣。山河拱戶，形其雄壯。日月近梁，狀其高華。<br/>　<span class="book-name">史記</span>：始皇為極廟，象天極。<span class="book-name">索隱</span>曰：為宮廟象天極，故曰極廟。李嶠詩：配極光輝遠。　康駢<span class="book-name">劇談錄</span>：東都北邙山，有玄元觀，南有老君廟，臺殿高敞，下瞰伊洛。　<span class="book-name">道藏</span>：道君處大玄都，坐高蓋天。<span class="book-name">雲笈七籤·三洞經</span>：玄都上有九曲崚嶒鳳臺，瓊房玉室，處於九天之上，玉京之陽。張正見詩：玄都府内駕青牛。　<span class="book-name">詩</span>：閟宮有洫。注：閟，深閉也。<br/>　王僧孺詩：憑高且一望。　<span class="book-name">羽獵賦</span>：禁禦所營。<span class="book-name">漢紀注</span>：籞者，禁苑之遮衛也。<span class="book-name">後漢紀注</span>：折竹以繩懸連之，使人不得往來，今作籞。<br/><span class="book-name">周禮</span>：守祧，掌守先王先公之廟祧。注：遷主所藏曰祧。<span class="book-name">唐書</span>：老君廟置令丞各一員。　<span class="book-name">史記</span>：蕭何曰：「王若欲拜大將，具禮乃可。」此借用字。<br/>　<span class="book-name">周禮</span>：掌節，掌守邦節而辯其用。注，節：猶信也，行者所執之信。　<span class="book-name">史記</span>：「備他盜之出入，與非常也」，亦借用字。<br/>　劉騊駼詩：縹碧以為瓦。碧瓦，琉璃瓦也。　謝靈運<span class="book-name">燕歌行</span>：孟冬初寒節氣成。<br/>　<span class="book-name">西都賦</span>：抗仙掌以承露，擢雙立之金莖。注：金莖，銅柱也。<span class="book-name">郊祀志</span>：漢武作柏梁、銅柱、承露、仙人掌之屬。朱注：<span class="book-name">曹子建集</span>：明帝詔有司鑄銅，建承露盤於芳林園，莖長十二丈，大十圍，使植作頌銘，則洛城金莖固有之矣。　<span class="book-name">莊子</span>：通天下一氣耳。<span class="book-name">西征賦</span>：化一氣而甄三才。<br/>　陳後主詩：日月光天德，山河壯帝居。　<span class="book-name">舞影賦</span>：耀金波兮繡戶。<br/>　檀約<span class="book-name">陽春歌</span>：白日映雕梁。<br/></small>仙李蟠根大，猗蘭奕葉光。世家遺<small about="#mwt55" typeof="mw:Transclusion">一作貽</small>舊史，道德付今王。<br/><small about="#mwt56" typeof="mw:Transclusion">此推言廟祀之由。　唐奉老君為聖祖，故言根大而葉盛。<span class="book-name">史記</span>：不載於世家，故云「遺舊史」。明皇嘗注<span class="book-name">道德經</span>，故云「付今王」。<br/>　<span class="book-name">神仙傳</span>：老子生而能言，指李樹曰：「以此為我姓」。<span class="book-name">老子内傳</span>：太上老君，姓李名耳，字伯陽，其母見日精下落如流星，飛入口中，因有娠。七十二歲，於陳渦水李樹下，剖左掖而生。　<span class="book-name">述異記</span>：中山有縹李大如拳者，呼為仙李。又云：瀨鄉老子祠有紅縹李，一李二色。　唐太宗<span class="book-name">探得李</span>詩云：盤根植瀛渚，交榦倚天舒。庾信<span class="book-name">老子廟</span>詩：盤根古樹底。<br/>　<span class="book-name">漢武故事</span>：帝以乙酉年七月七日旦，生於猗蘭殿。先是，景帝坐崇芳閣，見赤氣如林，來蔽戶牖，乃改閣為猗蘭殿。錢箋：以「倚蘭」對「仙李」，亦以漢武比玄宗也。曹植<span class="book-name">王仲宣誄</span>：伊昔顯考，奕葉佐時。注：奕，不絕之稱。<br/><span class="book-name">唐會要</span>：<span class="date" title="735年">開元二十三年</span>，敕升老子、莊子為列傳首，居伯夷之上。　<span class="book-name">西京賦</span>：雅好博古，學乎舊史氏。<br/>　<span class="book-name">史記</span>：老子著書上下篇，言道德之意五千餘言。　封演<span class="book-name">聞見記</span>：<span class="date" title="733年">開元二十一年</span>，明皇親注<span class="book-name">道德經</span>，令學者習之。<span class="book-name">書</span>今王嗣有令緒。</small><br/>畫手看<small about="#mwt57" typeof="mw:Transclusion">平聲</small>前輩，吳生遠擅場。森羅移地軸，妙絕動宮牆。五聖聯<small about="#mwt58" typeof="mw:Transclusion">晉作連</small>龍袞，千官列<small about="#mwt59" typeof="mw:Transclusion">一作引</small>雁行<small about="#mwt60" typeof="mw:Transclusion">音杭</small>。冕旒俱秀發，旌旆盡飛揚。<br/><small about="#mwt61" typeof="mw:Transclusion">此記繪畫之精工。　移地軸，言山水逼真。動宮牆，言殿宇生色。冕旒承龍袞，從衣及冠也。旌旆承千官，由扈從及儀仗也。<br/>　原注：廟有吳道子畫<span class="book-name">五聖圖</span>。　朱景玄<span class="book-name">名畫錄</span>：吳道玄，字道子，東京陽翟人。明皇知其名，召入内供奉。吳生凡畫人物、佛像、神鬼、禽獸、山水、臺殿、草木，皆冠絕於世，國朝第一。<span class="book-name">歷代名畫錄</span>：吳道子學書不成，因工畫。張懷瓘每云：「吳生之畫，下筆有神，是張僧繇後身。」官至寧王友。　孔融<span class="book-name">與曹操書</span>：今之少年，喜謗前輩。　<span class="book-name">東京賦</span>：秦政利觜長距，終得擅場。曹植詩：常得擅此場。　黃山谷云：能於前輩中擅場，不獨爭長時輩也。<br/>　<span class="book-name">肇論</span>：萬象森羅。　<span class="book-name">海賦</span>：地軸挺拔而争迥。<span class="book-name">春秋元命苞</span>：地有三千六百軸，互相牽制。<br/><span class="book-name">續晉陽秋</span>：顧愷之尤好丹青，妙絕於時。　應璩詩：侈靡在宮牆。<br/>　<span class="book-name">通鑑</span>：<span class="date" title="749年">天寶八載</span>六月，上以符瑞相繼，皆祖宗休烈，上高祖諡曰神堯大聖皇帝，太宗諡曰文武大聖皇帝，高宗諡曰天皇大聖皇帝，中宗諡曰孝和大聖皇帝，睿宗諡曰玄貞大聖皇帝。康駢<span class="book-name">劇談錄</span>：玄元觀壁上有吳道子畫五聖真容及<span class="book-name">老子化胡經</span>事，丹青絕妙，古今無比。　<span class="book-name">淮南子</span>：此五聖者，天下之盛王。　<span class="book-name">禮器</span>：天子龍袞。<br/>　<span class="book-name">荀子</span>：天子千官。　<span class="book-name">記</span>：兄之齒雁行。<br/>　又：天子之冕，朱綠藻，十有二旒。沈佺期詩：朝光映冕旒。　<span class="book-name">蜀都賦</span>：王褒暐曄而秀發。<br/>　孔德璋詩：風交旌旆揚。　漢高帝歌：大風起兮雲飛揚。</small><br/>翠柏深留景<small about="#mwt62" typeof="mw:Transclusion">與影同</small>，紅梨迥得霜。風筝吹玉柱，露井凍<small about="#mwt63" typeof="mw:Transclusion"><span class="book-name">英華</span>作動</small>銀床。<br/><small about="#mwt64" typeof="mw:Transclusion">此兼敘冬日之景。　柏耐寒而色留，梨得霜而葉落。吹玉柱，風冽簷前。凍銀床，冰凝井榦也。<br/>　<span class="book-name">水經注</span>：翠柏蔭峰。　謝朓<span class="book-name">松賦</span>：懷風音而送聲，當月路而留景。<br/>　庾肩吾詩：梨紅大谷晚。<br/>　郭知達注：風筝，謂挂筝於風際，風至則鳴也。楊慎<span class="book-name">丹鉛錄</span>：古人殿閣簷稜間，有風琴、風筝，皆因風動成音，自叶宮商。或曰風筝，簷鈴也，俗謂呼風馬兒。朱注：唐人有風筝詩，前説是。李白詩：兩廊振法鼓，四角吟風筝。柳惲詩：秋風吹玉柱。袁淑<span class="book-name">正情賦</span>：陳玉柱之鳴筝。<br/>　趙曰：露井，露地之井。古樂府：桃生露井上。　樂府<span class="book-name">淮南王篇</span>：後園鑿井銀作床，金瓶素綆汲寒漿。庾肩吾詩：銀床落井桐。朱注：舊以銀床為井欄。<span class="book-name">名義考</span>：銀床乃轆轤架，非井欄也。</small><br/>身退卑周室，經傳拱漢皇。谷神如不死，養拙更何鄉<small about="#mwt65" typeof="mw:Transclusion">一作方。</small><br/>
　　<small about="#mwt66" typeof="mw:Transclusion">　末乃追論老子，以見瀆祀之不經。身退二句，言人往而道存。谷神二句，言神藏而迹隱。結含諷意。　此章起首、中間各八句，前後三段各四句。<br/>老子<span class="book-name">道德經</span>：功成、名遂、身退，天之道。　<span class="book-name">列仙傳</span>：老子生於殷時，為周柱下史，轉為守藏史。積八百餘年，後周德衰，乃乘青牛車而去，入大秦。　<span class="book-name">孔叢子</span>：今周室卑微。<br/><span class="book-name">高士傳</span>：經傳世國。　<span class="book-name">老氏聖紀圖</span>：河上公授漢文帝道德二經旨奧，帝齋戒受之。<span class="book-name">神仙傳</span>：漢孝景讀老子經，有所不解，以問河上公，公乃授素書二卷。　拱漢皇，謂端拱而受此書。<br/>　<span class="book-name">老子</span>：谷神不死，是謂玄牝。按：谷神，謂身中空竅處有元神也，即丹田之説。故庾信詩云：「虛無養谷神」。舊解谷為養，則谷神上不當更加養字矣。<br/>　潘岳<span class="book-name">閒居賦</span>：仰衆妙而絕思，終優游以養拙。　<span class="book-name">莊子</span>：何不樹之於無何有之鄉。<br/>錢謙益箋曰：唐自追祖老子，見像降符，告者不一。玄宗篤信而崇事之，公作此詩以諷諫也。配極四句，言玄元廟用宗廟之禮，為誣其祖也。碧瓦四句，言宮殿壯麗逾制，為非禮也。仙李蟠根、猗蘭奕葉，言神堯以下，聖子神孫，仙源積慶，何取乎玄元而追之為祖乎？「世家遺舊史」，言太史公已不列世家，其在唐世，何譜牒之可據耶。「道德付今王」，言明皇雖尊信其教，然未能深知道德之意。皆微詞也。畫手八句，言畫圖近於兒戲。翠柏四句，敘冬日廟中景象。末四句，總括一篇大旨。老子見周德之衰，則引身去之，今安肯非時而出耶。且言漢文恭儉醇厚，深得五千言之旨，故經傳致垂拱之治，今之崇尚，則異是矣，亦申明「道德付今王」之意也。老子之學，歸本於谷神不死，為天地根，假令長生駐世，亦當藏名養拙於無何有之鄉，豈其憑人降形，炫耀光景，以博後人之崇奉乎。此詩雖極意諷諫，而鋪張盛麗，語意渾然，所謂「言之無罪，聞之足戒」者也。<br/>張表臣<span class="book-name">珊瑚鉤詩話</span>：陳無己先生語余曰：「今人愛少陵詩，一句之内，至竊取數字，以髣像之，非善學者。學詩之要，在乎立格、命意、用字而已。」予曰：「如何等是」。曰：<span class="book-name">冬日謁玄元皇帝廟</span>詩，敘述功德，反覆伸意，事核而理長，<span class="book-name">閬中歌</span>辭致峭麗，語脉新奇，句清而體好，兹非立格之妙乎。<span class="book-name">江漢</span>詩言，乾坤之大，腐儒無所寄其身。<span class="book-name">縛雞行</span>言雞蟲得失，不如兩忘而寓於道，兹非命意之深乎。<span class="book-name">贈希魯</span>云「輕身一鳥過」，力在一過字。<span class="book-name">徐步</span>詩云「花蕊上蜂鬚」，力在一上字，兹非用字之精乎。學者體其格，高其意，練其字，則自然有合矣，何必規規然髣像之乎。」<br/>	汪道昆曰：唐尊老子為聖祖，故曰盤根，曰奕葉，曰祧，曰節，皆以祖廟事言。詩句清麗奇偉，勢欲飛動，可與吳生畫手，並絕古今。<br/>毛先舒曰：此篇錢氏以為皆屬諷刺，不知詩人忠厚為心，況於子美耶。即如明皇失德致亂，子美於<span class="book-name">洞房</span>、<span class="book-name">宿昔</span>諸作，及<span class="book-name">千秋節有感</span>二首，何等含蓄溫和。況玄元致祭立廟，起於唐高祖，歷世沿祀，不始明皇，在洛城廟中，又五聖並列，臣子入謁，宜何如肅將者。且子美後來獻<span class="book-name">三大禮賦</span>，其<span class="book-name">朝獻太清宮</span>，即老子廟也。賦中竭力鋪揚，若先刺後頌，則自相矛盾亦甚矣，子美必不出此也。</small><br/>
　　<span id="gu_wu_wei_jiang_jun_wan_ci_san_shou-n643" about="#mwt67" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#gu_wu_wei_jiang_jun_wan_ci_san_shou-n643" class="mw-selflink-fragment">故武衛將軍挽詞三首</a></span><br/><small about="#mwt68" typeof="mw:Transclusion">此詩梁氏編在<span class="date" title="755年">天寶十四載</span>，是年十一月，安祿山已反，而詩中並無傷亂之詞，知其非此時矣。黃氏據<span class="book-name">通鑑</span>：「八載冬，冰合」，遂以此証「黃河十月冰」。按：詩意本謂塞外河冰，引証未合。大抵屬未亂以前之詩，其年數已不可考矣。又按：開元天寶間，府兵罷，折衝停，民間挾兵器者有禁，「王者今無戰」正指其時。蓋天寶六七載時，在京師作也，自此以後，邊將多尚戰功矣。　鶴注：武衛將軍之名，起於魏許禇。<span class="book-name">唐書</span>：左右武衛大將軍各一員，將軍各一員，掌統領宮禁警衛之法。　譙周<span class="book-name">法訓</span>：挽歌，出於田横之門人，挽柩而行，因謂之挽歌。</small><br/>
　　嚴警當寒夜，前軍落大星。壯夫思敢<small about="#mwt69" typeof="mw:Transclusion">陳作敢，一作感</small>決，哀詔惜精靈。王者今無戰，書生已勒銘。封侯意疏闊，編簡為<small about="#mwt70" typeof="mw:Transclusion">去聲</small>誰青。<br/><small about="#mwt71" typeof="mw:Transclusion">首章記初喪情事。　上四，言身殁可哀。下四，言功存足述。　夜落將星，見其有關氣運。敢決，念生前。精靈，傷死後。無戰，世際承平。勒銘，立碑墓道。意疏闊，褒封絕望。為誰青，史簡足傳也。　<span class="book-name">杜臆</span>：封侯句，無限感慨，與漢文帝惜李廣不遇時者同意。<br/>　武衛主警衛宮禁，故云嚴警。<span class="book-name">魏志</span>：太后令曰：「馳語大將軍，得先嚴警。」　梁武帝詩：調梭輟寒夜。<br/>　諸葛武侯<span class="book-name">與步騭書</span>：僕前軍在五丈原。　<span class="book-name">晉陽秋</span>：有星赤而芒角，自東北往西南，投於諸葛亮營，俄而亮卒。<br/>　<span class="book-name">揚子</span>：壯夫不為。<br/>　<span class="book-name">吳都賦</span>：舜禹精靈，留其山河。<br/>　盧注：是時罷府兵，停折衝，禁民間挾兵器，故云「今無戰」。　淮南王安書：王者之師，有征無戰。<br/><span class="book-name">晉書·蘇峻傳</span>：少為書生，有才學。　蔡邕<span class="book-name">張伯雅祠堂碑</span>：假石勒銘，此謂墓銘也。舊引班固作<span class="book-name">燕然山銘</span>，勒石紀功，未合。<br/>　<span class="book-name">後漢·梁竦傳</span>：大丈夫生當封侯，死當廟食。賈誼<span class="book-name">鵩賦</span>：制度疏闊。王右軍<span class="book-name">書論</span>：疏闊相間。<br/>　劉歆<span class="book-name">責太常書</span>：或脱簡，或脱編。劉孝標書：青簡尚新。</small><br/>
　　舞劍過<small about="#mwt73" typeof="mw:Transclusion">平聲</small>人絕，鳴弓射<small about="#mwt74" typeof="mw:Transclusion">音石</small>獸能。銛<small about="#mwt75" typeof="mw:Transclusion">音纖</small>鋒行愜順，猛噬失蹻<small about="#mwt76" typeof="mw:Transclusion">丘妖切</small>騰。赤羽<small about="#mwt77" typeof="mw:Transclusion">一作雨</small>千夫膳，黃河十月冰。横<small about="#mwt78" typeof="mw:Transclusion">去聲</small>行沙漠外，神速至今稱。<br/><small about="#mwt79" typeof="mw:Transclusion">次章，憶生前忠勇，承上「思敢決」。　鋒利而師行皆順，此劍之雄。中箭而猛獸失威，此弓之捷。操此絕技，率衆渡河，直能横行沙漠矣。<span class="book-name">杜臆</span>：行惬順，謂所向如意。失蹻騰，謂應弦倒獸。　赤羽旗下，千夫會膳，言孤軍深入。塞外黃河，十月冰凍，見不避苦寒，此正形容其横行神速。<br/>　<span class="book-name">漢書</span>：項莊請以劍舞。<span class="book-name">前漢·鼂錯傳</span>：皇太子材智高奇，馭射伎藝，過人絕遠。<br/>陰鏗詩：戰士夜鳴弓。<br/>　<span class="book-name">西京賦</span>：胸突銛鋒。<br/>　<span class="book-name">西都賦</span>：掎僄狡，扼猛噬。夢弼云：猛噬，猛虎之齧噬者。盧注謂即飲羽意，猶曹景宗云「放箭如餓鷂叫澤中」，此欲配合銛鋒耳，失之纖巧。　蹻騰，壯躍之貌。<br/>　<span class="book-name">家語</span>：子路曰：「願得白羽若月，赤羽若日。」注：羽，旗也。按：劉會孟以赤羽為塞雁，不知十月時雁已南翔矣。錢謙益以赤羽為箭羽，豈軍行絕漠，能射禽充食乎。　千夫，指軍士。　<span class="book-name">牧誓</span>：千夫長，百夫長。<br/>　虞世南詩：冰壯黃河絕。按：錢箋引<span class="book-name">左傳</span>：公徒釋甲，執冰而飲。注云：冰，櫝丸蓋也。此說晦曲。<br/>　<span class="book-name">前漢·樊噲傳</span>：臣願得十萬衆，横行匈奴中。<br/>　<span class="book-name">晉書</span>：張賓謂石勒曰：「用兵貴神速，勿後時也。」<br/>後人崇尚杜詩，於煉字、煉句、煉格莫不取法焉。如杜：「銛鋒行愜順，猛噬失蹻騰。」上二字用<span class="book-name">漢書</span>作對。王介甫云：「一水護田將綠繞，兩山排闥送青來。」借用<span class="book-name">漢書</span>字，而語尤工巧。杜：「洛城一別四千里，胡騎長驅五六年。」將地裏年數作對。柳子厚云：「一身去國六千里，萬死投荒十二年。」蘇子瞻云：「故山西望三千里，往事回思十二年。」亦本杜句，但杜以兩語領全詩，柳、蘇只中間敘述耳。杜<span class="book-name">鄭駙馬宅宴</span>詩，上尾用薄、麓、谷，乃同韻字。唐末章碣詩：「東南路盡吳江畔，正是窮愁暮雨天。鷗鷺不嫌斜雪岸，波濤欺得逆風船。偶逢島寺停帆看，深羨漁翁下釣眠，今古若論英達算，鴟夷高興固無邊。」七律中，隔句用韻，並為奇格。但杜出之無心，而章卻摹倣有意也。</small><br/>
　　哀挽青門去，新阡絳水遙。路人紛雨泣，天意颯風飆。部曲精仍銳，匈奴氣不驕。無由覩雄略，大樹日蕭蕭。<br/><small about="#mwt81" typeof="mw:Transclusion">三章，想死後餘威，承上惜精靈。　上四，言歸櫬堪傷。下四，言邊功猶在。<br/>　哀挽，挽喪車而哀慟也。　<span class="book-name">三輔黃圖</span>：長安城東，出南頭第一門曰霸城門，民見其青色，因名青城門。<br/>崔融詩：京兆新阡闢，扶陽甲第開。<span class="book-name">原涉傳</span>：京兆尹曹氏葬茂陵，謂京兆阡。涉慕之，起父冢，表曰原氏阡。阡，墓表也。　<span class="book-name">水經注</span>：絳水，出絳山西北，流注於澮。應劭曰：絳水，出絳縣西南。邵注：絳州去長安六百里。<br/>　阮瑀詩：悲聲感路人。　趙曰：諸葛亮亡，人皆野哭。　曹植誄：延首嘆息，雨泣交頤。<br/>　<span class="book-name">尚德緩刑書</span>：以應天意。　庾仲初<span class="book-name">弔賈誼文</span>：飆風獨喪。<span class="book-name">爾雅</span>：風從下上曰飆。<br/>　<span class="book-name">光武紀注</span>：大將軍營有五部、三校尉，部下有曲，曲有軍候一人。　<span class="book-name">晉書·劉牢之傳</span>：領精銳為前鋒。精仍銳，精力仍然勇銳也。<br/><span class="book-name">通鑑</span>：燕梁琛謂符堅曰：「吳王垂，雄略冠世，折衝禦侮。」<br/>　大樹，暗用馮異事，見首卷。</small><br/>
　　<small about="#mwt82" typeof="mw:Transclusion">此詩次章云「横行沙漠外」，將軍蓋能立功邊外者。首章則云「封侯意疏闊」，末章又云「大樹日蕭蕭」，是能有功而不伐者，異於邊將之邀功生事矣。公特表而出之，以致深惜焉。<br/>張希良曰：詩題不紀姓名，按唐喬潭<span class="book-name">裴將軍舞劍賦序</span>：「後元年秋九月，羽林裴公獻戎捷於京師，上御花萼樓，大置酒。酒酣，詔將軍舞劍，為天下壯觀。」賦云：「將軍以幽燕勁卒，耀武窮發。俘海夷，虜山羯，振旅闐闐，獻功魏闕。」後元年，當是明皇之天寶初載，花萼樓亦其明驗，少陵詩中「橫行沙漠外」，「匈奴氣不驕」等語合。將軍，意即裴羽林也。裴名旻，善射，一日斃十一虎，見<span class="book-name">唐書·李白傳</span>、<span class="book-name">太平廣記·虎部</span>。又與詩之「舞劍過人絕，鳴弓射獸能」者合，存以俟考。王維亦有<span class="book-name">贈裴將軍</span>詩云：「腰間寶劍七星文，臂上雕弓百戰勳。見說雲中擒黠虜，始知天上右將軍。」亦與舞劍鳴弓合。又，唐之裴氏，多籍山西，篇中「新阡絳水遙」似亦指裴旻。但<span class="book-name">唐書·宰相表</span>裴晏官金吾將軍，與武衛將軍不合，未知是否也。</small><br/>
　　<span id="zeng_han_lin_zhang_si_xue_shi_ji-n646" about="#mwt83" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#zeng_han_lin_zhang_si_xue_shi_ji-n646" class="mw-selflink-fragment">贈翰林張四學士垍</a></span><small about="#mwt84" typeof="mw:Transclusion">音既<br/>　鶴注：<span class="date" title="754年">天寶十三載</span>，垍貶盧溪郡司馬，旋召還，遷太常卿。題云贈翰林張學士，則在未貶司馬前。詩云「此生任春草，垂老獨漂萍」，意是<span class="date" title="750年">天寶九載</span>自河南歸時作，是時未獻賦，故詩不及之。梁權道編在十四載，非。　<span class="book-name">舊唐書·張説傳</span>：二子均、垍，皆能文。　<span class="book-name">唐會要</span>：玄宗始選朝官有詞藝學識者，入居翰林供奉，别旨、制、詔、書、敕，猶或分在集賢。<span class="date" title="738年">開元二十六年</span>，始以翰林供奉改稱學士，别建學士院，俾專内命。太常少卿張垍、起居舍人劉光謙等首居之，而集賢所掌由是罷息。</small><br/>
　　翰林逼華蓋，鯨力破滄溟。天上張公子，宮中漢客星。<br/><small about="#mwt85" typeof="mw:Transclusion">首敘翰林張垍。　逼華蓋，其位高。破滄溟，其勢大。宰相之子，故云公子。垍，尚公主，故比客星。<br/>　<span class="book-name">唐會要</span>：翰林院在銀臺門内，麟德殿西廂重廊之後。學士院在翰林院之南，别戶東向。　<span class="book-name">晉·天文志</span>：大帝上九星曰華蓋，所以蔽覆大帝之座也，蓋下九星曰杠，蓋之柄也。<span class="book-name">蔡邕傳</span>：擁華蓋而奉皇極。　洙曰：逼言密邇帝座。<br/>　<span class="book-name">海賦</span>：魚則横海之鯨，突兀孤游。<span class="book-name">吳都賦</span>：鰴鯨背中於羣犗。注：鰴鯨，魚之有力者。　趙曰：破，如宗愨所云，「乘風破浪」之破。　謝朓箋：滄溟未運，波臣自蕩。<br/>　<span class="book-name">漢書</span>：成帝時童謠曰：「燕燕尾涎涎，張公子，時相見」。帝每微行出，常與張放俱，稱富平侯家，故曰張公子。<br/>　<span class="book-name">蜀志</span>：<span class="book-name">出師表</span>：宮中府中，皆為一體。<span class="book-name">後漢書</span>：光武與嚴光共卧，太史奏客星犯帝座甚急。宗懔<span class="book-name">荆楚歲時記</span>：漢武帝令張騫使大夏，尋河源，乘槎經月，而至一處，見一女織，一丈夫牽牛飲河，織女取支機石與騫而還。　庾肩吾<span class="book-name">江州</span>詩「漢使俱為客，星槎共逐流」。虞茂<span class="book-name">賦昆明池織女石</span>詩「船疑海槎渡，珠似客星來」。徐陵詩「張星舊在天河上，由來張姓本連天」，俱用此事。張遠注：此乃切張姓而用，舊引嚴光，與此不切。今按：公<span class="book-name">贈太常卿張垍</span>詩「能事聞重譯，嘉謨及遠黎」，蓋嘗奉使於外，故有「宮中漢客星」句耳。<span class="book-name">舊唐書</span>：垍尚寧親公主，玄宗特加恩寵，許於禁中置内宅，侍為文章。</small><br/>賦詩拾翠殿，佐酒望雲亭。紫誥仍兼綰，黃麻似六經，内頒<small about="#mwt86" typeof="mw:Transclusion">舊作頒，一作分</small>金帯赤，恩與荔枝青。<br/><small about="#mwt87" typeof="mw:Transclusion">次敘才華寵遇。　賦詩二句，居禁地也。紫誥二句，優文翰也。内分二句，多恩眷也。<br/>　魏文帝詩：賦詩以寫懷。<span class="book-name">兩京新記</span>：大福殿在麟德殿北，拾翠殿在大福殿東南。<br/><span class="book-name">漢·高帝本紀</span>：上置酒沛宮，召故人、父老、子弟佐酒。應劭曰：助行酒。　<span class="book-name">長安志</span>：大福殿、拾翠殿、西内延嘉殿西北有景福臺，臺西有望雲亭。<br/>　王洙注：紫誥，謂以紫泥封誥。黃麻，謂寫誥詞於黃麻紙上。　<span class="book-name">隴右記</span>：武都紫水有泥，其色紫而粘。用貢封璽書，故詔誥有紫泥之美。<span class="book-name">西京雜記</span>：漢以武都紫泥為璽室，加綠綈其上。<br/>　<span class="book-name">唐會要</span>：中書以黃白二麻為綸，命重輕之辯。<span class="date" title="715年">開元三年</span>十月，始用黃麻紙寫詔。<span class="date" title="676年">上元三年</span>二月，制、敕並用黃麻紙。李肇<span class="book-name">翰林志</span>：故事，中書舍人專掌詔誥。開元間，始置學士，大事直出中禁，不由兩省。凡制用白麻紙，詔用白籐紙，書用黃麻紙。　<span class="book-name">東都賦</span>：按六經而校德。　鶴注：制、誥本集賢學士領之，今翰林學士得分掌，故云兼綰。寫誥詞於黃麻，訓詞謹嚴如六經。　薛蒼舒曰：自别置學士院以專掌内命，其後選用益重，而禮遇益親，至號為内相。凡充其職者無定員，自諸曹尚書，下至校書郎，皆得與選，入院一歲，則遷知制誥班矣。内宴則居宰相之下，一品之上。<br/>　<span class="book-name">唐書</span>：緋為四品服，淺緋為五品服，並金帶，但銙數别。<br/>　朱注：<span class="book-name">唐書</span>：貴妃嗜生荔枝，明皇置驛傳送。垍尚主，宅在禁中，得與此賜，所謂「恩與荔枝青」也。<span class="book-name">海錄碎事</span>載，戎州出綠荔枝，肉熟而皮猶綠。曾子固<span class="book-name">荔枝狀</span>云：江家綠，出福州。又色紅而有青斑者，名虎皮，亦出福州。荔枝青殆即此類乎。舊注引<span class="book-name">楊文公談苑</span>「荔枝金帶」乃是宋制，且與上句複出。　李肇<span class="book-name">國史補</span>：張均兄弟俱在翰林，垍以尚主，獨賜珍玩，以誇於均，均曰：「此乃婦翁與女婿，固非天子賜學士也。」<br/></small>無復<small about="#mwt88" typeof="mw:Transclusion">扶又切</small>隨高鳳，空餘泣聚螢。此生任<small about="#mwt89" typeof="mw:Transclusion">讀平聲</small>春<small about="#mwt90" typeof="mw:Transclusion">讀上聲。<span class="book-name">周禮·梓人</span>：春以功</small>草，垂老獨漂萍。儻憶山陽會，悲歌在一聽<small about="#mwt91" typeof="mw:Transclusion">平聲</small>。<br/><small about="#mwt91-2" typeof="mw:Transclusion">　末乃自敘，結出贈詩意。　不能隨鳳高騫，依然聚螢勵志耳。春草，歎卑微。漂萍，傷流落。山陽會，望其念舊。聽悲歌，諷其汲引。　此章四句起，下二段各六句。<br/>　<span class="book-name">詩</span>：鳳凰鳴矣，于彼高岡。顏延之<span class="book-name">秋胡</span>詩：椅梧傾高鳳。<br/>　<span class="book-name">晉書</span>：車胤，家貧不常得油，夏月以練囊盛數十螢火，照書讀。<span class="book-name">顏氏家訓</span>：古人勤學，照雪聚螢。<br/>　梁元帝詩：既看春草歇。<br/>　蔡邕<span class="book-name">房楨碑</span>：享年垂老。　鮑令暉詩：流漂萍無根。<br/>　<span class="book-name">魏氏春秋</span>：嵇康寓居河内山陽，與王戎、向秀同遊。秀後經康山陽舊居，作<span class="book-name">思舊賦</span>。<br/>　<span class="book-name">史記·項羽紀</span>：悲歌慷慨。　<span class="book-name">韓非子</span>：一聽而公會。</small><br/>
　　<span id="le-n650" about="#mwt92" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#le-n650" class="mw-selflink-fragment">樂<small about="#mwt93" typeof="mw:Transclusion">音洛</small>遊園歌</a></span><br/><small about="#mwt94" typeof="mw:Transclusion"><span class="book-name">英華</span>題作<span class="book-name">晦日賀蘭楊長史筵醉歌</span>。張綖曰：<span class="date" title="751年">天寶十載</span>，公獻賦，詔試集賢院，為宰相所忌，得參列選序。詳詩中「聖朝已知賤士醜」，似當在此歲作。　鶴注：唐以正月晦日、三月三日、九月九日為三令節，德宗時，李泌請廢正月晦日，以二月朔為中和節。　<span class="book-name">漢書</span>：<span class="date" title="前59年">神爵三年</span>，起樂遊苑。注：<span class="book-name">三輔黃圖</span>云：在杜陵西北。<span class="book-name">長安志</span>：樂遊苑，在京兆萬年縣南八里，亦曰樂遊原。洙曰：<span class="book-name">西京記</span>：樂遊園，漢宣帝所立。唐長安中，太平公主於原上置亭遊賞。其地四望寬敞，每三月上巳、九月重陽，士女戲，就此袚褉登高。幄幕雲布，車馬填塞，虹彩映日，馨香滿路。朝士詞人賦詩，翌日傳於京師。</small><br/>
　　樂遊古園崒<small about="#mwt96" typeof="mw:Transclusion">昨律切，一作萃</small>森爽，煙綿碧草萋萋長<small about="#mwt97" typeof="mw:Transclusion">丁丈切</small>，公子華筵勢最高，秦川對酒平如掌。<br/><small about="#mwt98" typeof="mw:Transclusion">首從宴園敘起。　木森、草碧，言近景。秦川如掌，言遠景。惟地勢高，故一望皆見。<br/>　崒，山危峻貌。<span class="book-name">子虛賦</span>：隆崇嵂崒。　森爽，森疏而爽豁也。<br/>　鮑照詩：岫遠雲煙綿，谷屈泉靡迤。　江淹<span class="book-name">别賦</span>：春草碧色。　<span class="book-name">楚辭</span>：芳草生兮萋萋。<br/>　公子，指楊長史。<span class="book-name">楚辭</span>：思公子兮不敢言。<br/>　<span class="book-name">三秦記</span>：長安正南秦嶺，嶺根水流為秦川，一名樊川。周王褒詩：遥遥秦川水。　曹孟德詩：對酒當歌。　<span class="book-name">長安志</span>：樂遊原，居京城之最高，四望寬敞，京城之内，俯視如掌。沈佺期詩：秦地平如掌。</small><br/>長生木瓢示<small about="#mwt99" typeof="mw:Transclusion"><span class="book-name">英華</span>作樂</small>真率，更調鞍馬狂<small about="#mwt100" typeof="mw:Transclusion">一作雄</small>歡賞。青春波浪芙蓉園，白日雷霆夾<small about="#mwt101" typeof="mw:Transclusion">一作甲</small>城仗。閶闔晴開詄<small about="#mwt102" typeof="mw:Transclusion">大結切。舊作昳，趙定作詄，<span class="book-name">英</span>華同</small>蕩蕩，曲江翠幙排銀牓。拂水低回舞袖翻，緣雲清切歌聲上<small about="#mwt103" typeof="mw:Transclusion">上聲。</small><br/><small about="#mwt103-2" typeof="mw:Transclusion">　次記園中景事。　酌瓢之後，調馬而行，得以盡覽諸勝。芙蓉苑、夾城道、曲江池，此明皇遊幸之處。仗過門開，翠幕銀牓，舞袖歌聲，皆園前所聞見者。<br/>　<span class="book-name">杜臆</span>：<span class="book-name">西京雜記</span>載：上林苑有長生木，蓋以木為瓢也。晉嵇含有<span class="book-name">長生木賦</span>。<span class="book-name">鄴中記</span>：金華殿後，種雙長生樹，八九月乃生花，花白，子黑，大如橡子。世人謂之長生樹。　<span class="book-name">世説</span>：王懷祖直以真率，少許便足對人多多許。<br/>　<span class="book-name">抱朴子</span>：馬不調，造父不能超千里之迹。　謝靈運歌行：心歡賞兮歲易淪。<br/>　曹植詩：白日曜青春。　張禮<span class="book-name">遊城南記</span>：芙蓉園，在曲江西南，與杏園皆秦宜春下苑地。園内有池，謂之芙蓉池，唐之南苑也。　<span class="book-name">兩京新記</span>：<span class="date" title="732年">開元二十年</span>，築夾城入芙蓉園。自大明宮夾亘羅城複道，經通化門觀，以達興慶宮，次經春明、延喜門，至曲江芙蓉園。<br/>　<span class="book-name">易</span>：鼓之以雷霆。<br/>　<span class="book-name">楚辭</span>：倚閶闔而望予。　<span class="book-name">漢·禮樂志</span>：天門開，詄蕩蕩。<span class="book-name">漢書注</span>：詄，讀如迭。又舊注：詄，緩也。於義不切。如淳云：詄蕩蕩，天體清堅之狀。亦於詄字無涉。一本作泆，猶云蕩泆也。<br/>　潘岳<span class="book-name">籍田賦</span>：翠幙默以雲布。<span class="book-name">北史</span>：姚萇張翠幙繡簾，挂金篆銀牓。張正見詩：銀牓映仙宮。<br/>　潘尼詩：倉卒低迴。　張正見詩：舞袖飄金谷，歌聲繞鳳臺。<br/>　<span class="book-name">魯靈光殿賦</span>：緣雲上征。　<span class="book-name">飛燕外傳</span>：音詞舒閑清切。　<span class="book-name">西京雜記</span>：高帝令戚夫人作出塞望歸之曲，後宮齊唱，聲入雲霄。</small><br/>却憶年年人醉時，只今未醉已先悲。數莖白髮那抛得，百罰<small about="#mwt104" typeof="mw:Transclusion">一作刻</small>深杯辭<small about="#mwt105" typeof="mw:Transclusion">從<span class="book-name">英華</span>，一作亦</small>不辭。聖朝<small about="#mwt106" typeof="mw:Transclusion">音潮</small>亦<small about="#mwt107" typeof="mw:Transclusion">一作已，一作但</small>知賤士醜，一物但<small about="#mwt108" typeof="mw:Transclusion">從<span class="book-name">英華</span>，一作自</small>荷<small about="#mwt109" typeof="mw:Transclusion">去聲</small>皇天慈<small about="#mwt110" typeof="mw:Transclusion">一作私</small>。此身飲罷無歸處，獨立蒼茫自咏詩。<br/><small about="#mwt111" typeof="mw:Transclusion">末乃借酒遣懷。　上四歎年衰，下四慨不遇也。　朝已見棄，而天猶見憐，假以一飲之緣，其無聊亦甚矣。　此章四句起，下兩段各八句。<br/>　<span class="book-name">列子</span>：景公舉杯自罰。　陳後主詩：杯深猶恨稀。<br/>　後漢馮衍<span class="book-name">説鄧禹書</span>：聖朝享堯舜之榮。　揚子曰：秦之士也賤。陸機云：玄冕無醜士。<br/>　一物，指酒，猶陶公云杯中物。江淹詩：一物之微，有足悲者。<span class="book-name">楚辭</span>：皇天無私阿兮。<br/>　庾信詩：蒼茫落餘暉。朱異詩：值塞野之蒼茫。　趙注以蒼茫為荒寂貌。<span class="book-name">杜臆</span>謂蒼茫詠詩，乃勃然得意處，引公詩「蒼茫興有神」為証。今按：上文語涉悲凉，末作發興語，方見後勁。</small><br/>
　　<span id="tong_zhu_gong_deng_ci_en_si_ta-n655" about="#mwt112" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#tong_zhu_gong_deng_ci_en_si_ta-n655" class="mw-selflink-fragment">同諸公登慈恩寺塔</a></span><br/><small about="#mwt113" typeof="mw:Transclusion">鶴注：梁氏編在<span class="date" title="754年">天寶十三載</span>，不知何據，應在祿山陷京師之前，十載奏賦之後。　原注：「時高適、薛據先有作」。<span class="book-name">兩京新記</span>：京城東第一街進昌坊慈恩寺，隋無漏寺故地。西院浮屠六級，高三百尺。<span class="date" title="652年">永徽三年</span>，沙門玄奘所立。<span class="book-name">長安志</span>：慈恩寺在萬年縣東南八里。</small><br/>
　　高標跨蒼穹<small about="#mwt115" typeof="mw:Transclusion">一作天</small>，烈風無時休。自非曠<small about="#mwt116" typeof="mw:Transclusion">一作壯</small>士懷，登兹翻百憂。<br/><small about="#mwt117" typeof="mw:Transclusion">首言塔不易登，領起全意。　塔高，故凌風。百憂，憫世亂也。<br/>　<span class="book-name">蜀都賦</span>：陽鳥迴翼乎高標。　<span class="book-name">爾雅</span>：穹蒼，蒼天也。郭璞曰：天形穹窿，其色蒼蒼。丹元子<span class="book-name">步天歌</span>：昭昭列象布蒼穹。<br/>　古樂府：暮秋烈風起。<br/>　鮑照詩：安知曠士懷。<br/>王粲<span class="book-name">登樓賦</span>：登兹樓以四望兮，聊暇日以銷憂。此云「翻百憂」，蓋翻其語也。<span class="book-name">詩</span>：逢此百憂。</small><br/>方知象教力，足<small about="#mwt118" typeof="mw:Transclusion">一作立</small>可追冥搜。仰穿龍蛇窟，始<small about="#mwt119" typeof="mw:Transclusion">音試</small>出<small about="#mwt120" typeof="mw:Transclusion"><span class="book-name">英華</span>作驚</small>枝撑幽。<br/><small about="#mwt121" typeof="mw:Transclusion">此敘登塔之事。　象教，建塔者。冥搜，登塔者。穿窟出穴，所謂冥搜也。　盧注：磴道屈曲，如穿龍蛇之窟。歷盡盤錯，始出枝撑之幽。<br/>　王屮<span class="book-name">頭陀寺碑</span>：正法既没，象教凌夷。注：象教，言為形象以教人也。<br/>　孫綽<span class="book-name">天台山賦序</span>：夫非遠寄冥搜，何肯遥想而存之。　謂此塔真可追攀而冥搜也。<br/>　王延壽<span class="book-name">魯靈光殿賦</span>：枝撑权枒而斜據。注：枝撑，交木也。黃山谷曰：塔下數級皆技撑洞黑，出上級乃明。</small><br/>七星在北戶<small about="#mwt122" typeof="mw:Transclusion">一作戶北</small>，河漢聲西流。羲和鞭白日，少<small about="#mwt123" typeof="mw:Transclusion">去聲</small>昊行清秋。秦<small about="#mwt124" typeof="mw:Transclusion">一作泰，非</small>山忽破碎，涇渭不可求。俯視但一氣，焉<small about="#mwt125" typeof="mw:Transclusion">於虔切</small>能辯皇州。<br/><small about="#mwt126" typeof="mw:Transclusion">此記登塔之景。　上四，仰觀於天，見象緯之偪近。下四，俯視於地，見山川之微渺。總是極摹其高。　星河夜景，西流，秋候之象。羲和晝景，鞭日，秋光短促也。忽破碎，謂大小錯雜。不可求，謂清濁難分。皇州莫辯，薄暮陰翳矣。<br/>　<span class="book-name">史記·天官書</span>：北斗七星，所謂璇璣玉衡以齊七政。<span class="book-name">春秋運斗樞</span>：斗，第一天樞，第二璇，第三璣，第四權，第五衡，第六開陽，第七瑶光。　<span class="book-name">吳都賦</span>：開北戶以向日。<br/>　古詩：河漢清且淺。<span class="book-name">廣雅</span>：天河謂之天漢，亦曰河漢。　魏文帝詩：天漢回西流。<br/>　<span class="book-name">楚辭</span>：吾令羲和弭節。王逸注：羲和日馭也。　又：白日昭只。<br/>　<span class="book-name">月令</span>：孟秋之月，其帝少昊。潘尼詩：朱明送夏，少昊迎秋。　殷仲文詩：獨有清秋日。<br/>　朱注：秦山，指終南諸山。<span class="book-name">廣輿記</span>：藍田有秦嶺，乃南山之脊。若隴西秦山，與此相去甚遠。　賈誼<span class="book-name">旱雲賦</span>：正雲布而雷動兮，相擊衝而破碎。<br/>　<span class="book-name">詩</span>：涇以渭濁。鮑照詩：涇渭不可雜。鶴注：涇渭乃關西大川。韋朝宗引渭水入金光門，置漕於西市。<br/>　魏文帝詩：俯視清水波。　<span class="book-name">西征賦</span>：化一氣而甄三才。<br/>　鮑照詩：表裏望皇州。皇州，帝都也。</small><br/>
　　迴首叫虞舜，蒼梧雲正愁。惜哉瑶池飲<small about="#mwt127" typeof="mw:Transclusion">一作燕</small>，日晏<small about="#mwt128" typeof="mw:Transclusion">一作宴，非</small>崑崙丘。黃鵠去不息，哀鳴何所投。君看隨陽雁，各有稻粱謀。<br/><small about="#mwt130" typeof="mw:Transclusion">末乃登塔有感，所謂百憂也。迴首二句，思古，以虞舜蒼梧，比太宗昭陵也。惜哉二句，傷今，以王母瑶池，比太真温泉也。朱注：末以黃鵠哀鳴自比，而歎謀生之不若陽雁，此蓋憂亂之詞。　此章前二段各四句，後二段各八句。<br/>　王粲詩：回首望長安。　<span class="book-name">杜詩博議</span>：高祖號神堯皇帝，太宗受内禪，故以虞舜方之。朱注：<span class="book-name">兩京新記</span>載，慈恩寺浮屠前階，立太宗<span class="book-name">三藏聖教序</span>碑。迴首叫舜，寓意在太宗。舊謂泛思古聖君者，非也。<br/>　<span class="book-name">記</span>：舜葬於蒼梧之野。<span class="book-name">山海經</span>：南方蒼梧之丘、蒼梧之淵，中有九疑山，舜所葬，在長沙零陵界中。　<span class="book-name">文選注</span>：<span class="book-name">歸藏啟筮</span>：有白雲出自蒼梧，入於太梁。謝朓詩：雲去蒼梧野。江總詩：雲愁數處黑。<br/>程嘉燧曰：明皇遊宴驪山，皆貴妃從幸，故以日晏崑崙諷之。　魏文帝詩：惜哉時不遇。　<span class="book-name">列子</span>：穆王升崑崙之丘，以觀黃帝之宮，遂賓於西王母，觴於瑶池之上，乃觀日之所入，日行萬里。鮑照詩：夕飲乎瑶池。　<span class="book-name">史記·張湯傳</span>：日晏，天子忘食。<br/>　<span class="book-name">韓詩外傳</span>：田饒謂魯哀公曰：「夫黃鵠一舉千里，止君園池，啄君稻粱，君猶貴之，以其從來遠也。故臣將去君，黃鵠舉矣。」晉<span class="book-name">黃鵠曲</span>：黃鵠參天飛，半道還哀鳴。　沈約詩：驚麇去不息。<br/>　<span class="book-name">禹貢</span>：陽鳥攸居。注：隨陽之鳥，鴻雁之屬。</small><br/>
　　<small about="#mwt132" typeof="mw:Transclusion">三山老人胡氏曰：此詩譏切天寶時事也。秦山忽破碎，喻人君失道也。涇渭不可求，言清濁不分也。焉能辯皇州，傷天下無綱紀文章，而上都亦然也。虞舜蒼梧，思古聖君而不可得也。瑶池日晏，謂明皇方耽於淫樂而未已也。賢人君子多去朝廷，故以黃鵠哀鳴比之。小人貪祿戀位，故以陽雁稻粱刺之。<br/>錢謙益曰：高標烈風，登茲百憂，岌岌乎有漂搖析崩之懼，正起興也。焉能辨皇州，恐長安不可知，所以回首而叫虞舜。蒼梧雲正愁，猶太白雲「長安不見使人愁」也。唐人多以王母喻貴妃。瑤池日晏，言天下將亂，而宴樂不可以為常也。<br/>同時諸公登塔，各有題詠。薛據詩已失傳，岑、儲兩作，風秀熨貼，不愧名家。高達夫出以簡淨，品格亦自清堅。少陵則格法嚴整，氣象峥嶸，音節悲壯，而俯仰高深之景，盱衡今古之識，感慨身世之懷，莫不曲盡篇中，真足壓倒羣賢，雄視千古矣。　三家結語，未免拘束，致鮮後勁。杜於末幅，另開眼界，獨闢思議，力量百倍於人。</small><br/>
　　<small about="#mwt133" typeof="mw:Transclusion">岑參詩云：塔勢如湧出，孤高聳天宮，登臨出世界，磴道盤虚空。突兀壓神州，崢嶸如鬼工。四角礙白日，七層摩蒼穹。下窺指高鳥，俯聽聞驚風。連山若波濤，奔走似朝東。青松夾馳道，宮觀何玲瓏。秋色從西來，蒼然滿關中。五陵北原上，萬古青濛濛。淨理了可悟，勝因夙所宗。誓將掛冠去，覺道資無窮。<br/>　儲光羲詩云：金祠起真宇，直上青雲垂，地靜我亦閒，登之秋清時。蒼蕪宜春苑，片碧昆明池。誰道天漢高，逍遥方在兹。虚形賓太極，携手行翠微。雷雨傍杳冥，鬼神中躨跜。靈變在倏忽，莫能窮天涯。冠上閶闔開，履下鴻雁飛。宮室低邐迤，羣山小參差。俯仰宇宙空，庶幾了義歸。崱屴非大厦，久居亦以危。<br/>　高適詩云：香界泯羣有，浮圖豈諸相。登臨駭孤高，披拂欣大壯。言是羽翼生，迥出虚空上。頓疑身世别，乃覺形神王。宮闕皆戶前，山河盡簷向。秋風昨夜至，秦塞多清曠。千里何蒼蒼，五陵鬱相望。盛時慚阮步，末宦知周防，輸效獨無因，斯焉可遊放。</small><br/>
　　<span id="tou_jian_xian-n658" about="#mwt134" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#tou_jian_xian-n658" class="mw-selflink-fragment">投簡咸<small about="#mwt135" typeof="mw:Transclusion">一作成，非</small>華<small about="#mwt136" typeof="mw:Transclusion">去聲</small>兩縣諸子</a></span><br/><small about="#mwt137" typeof="mw:Transclusion">鶴云：梁氏編在<span class="date" title="761年">上元二年</span>成都作，蓋以「成」為成都，「華」為華陽。<span class="book-name">唐志</span>：成都、華陽兩縣為附郭，乃次赤。按：詩云長安苦寒，又言南山之豆，東門之瓜，皆長安京兆事。其云故舊禮數絕，又云棄擲與時異，當是天寶十年召試後，送隸有司參選時作。「成華」當作「咸華」，蓋咸陽、華原二縣也。</small><br/>
　　赤縣官曹擁才傑，軟裘快馬當冰雪。長安<small about="#mwt138" typeof="mw:Transclusion">一作夜，非</small>苦寒誰獨悲，杜陵野老骨欲折。<br/><small about="#mwt139" typeof="mw:Transclusion">首段有慨身世。　惟少年得志，故老成落魄。自稱杜陵野老，詩作於長安，明矣。　赤縣官曹，本謂長安貴人，不指兩縣諸子，蓋投簡諸子者，另有其人也。朱注誤認兩縣為赤縣，故有畿縣之疑。<span class="book-name">正異</span>不知長安即赤縣，故欲改為長夜。總錯在詩題「成」、「華」二字耳。<br/>　<span class="book-name">元和郡縣志</span>：大唐縣有赤、畿、望、緊上、中、下六等之差，京都所治為赤縣，京之旁邑為畿縣。　曹植賦：在官曹之典列。　沈約詩：吏部信才傑。<br/>　<span class="book-name">前漢·地理志</span>：杜陵屬長安，古杜伯國，宣帝葬此，因曰杜陵。<span class="book-name">長安志</span>：杜陵，今在奉先城東南二十五里。<span class="book-name">後漢·李固傳</span>：霍光憂愧發憤，悔之骨折。</small><br/>南山豆苗早荒穢，青門瓜地新凍裂。鄉里兒童項領成，朝<small about="#mwt140" typeof="mw:Transclusion">音潮</small>廷故舊禮數絕。自然棄擲與時異，況乃疏頑臨事拙。饑卧動即向一旬，敝<small about="#mwt141" typeof="mw:Transclusion">一作弊</small>衣何啻聯百結。君不見空牆日色晚，此老無聲淚垂血。<br/><small about="#mwt142" typeof="mw:Transclusion">此自述饑寒之狀。　<span class="book-name">杜臆</span>：鄉里後輩，挾勢驕人，固不足責，乃故舊在朝，而禮數亦絕，尚何望乎。疏懶任性，公之致貧在此，公之立品亦在此。又曰：闒冗尊顯，賢哲棄遺，則時事可知。無聲淚血，傷已而並憂世矣。　此章上四句，下八句。<br/><span class="book-name">漢書·楊惲傳</span>：田彼南山，蕪穢不治，種一頃豆，落而為萁。<br/>　青門瓜，注别見。　傅玄詩：冬寒地為裂。<br/>　鄉里小兒，出<span class="book-name">陶潛傳</span>。　<span class="book-name">詩</span>：四牡項領。注：項，大也。四牡者，人所駕，今但養大其領，不肯為用。<span class="book-name">後漢·呂强傳</span>：羣邪項領，膏唇拭舌。注：自恣也。<br/>　任昉<span class="book-name">哭范僕射</span>詩：生平禮數絕。<br/>　嵇康書：匪降自天，實由疏頑。<br/>　饑卧，暗用袁安卧雪事。<br/>王隱<span class="book-name">晉書</span>：董威輦，拾殘繒結為衣，號曰百結。<br/>　張協詩：青苔依空牆。<br/>　蔡琰<span class="book-name">胡笳</span>：哭無聲兮氣將咽，又曰：十拍悲深兮淚成血。</small><br/>
　　<small about="#mwt144" typeof="mw:Transclusion">盧世㴶曰：投簡中，入鄉里兒童數語，意覺不平。然是一片真氣激出，不能隱忍，不宜隱忍者也。豈許曖曖昧昧假敦厚輩所敢望其邊際，故曰「詩可以怨」。</small><br/>
　　<span id="du_wei_zhai_shou_sui-n659" about="#mwt145" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#du_wei_zhai_shou_sui-n659" class="mw-selflink-fragment">杜位宅守歲</a></span><br/><small about="#mwt146" typeof="mw:Transclusion">鶴注：詩云「四十明朝過」則是<span class="date" title="751年">天寶十載</span>為四十歲。　<span class="book-name">唐書·世系表</span>：杜位出襄陽房，為考功郎中、湖州刺史。　<span class="book-name">困學紀聞</span>：位，李林甫諸婿也。<span class="book-name">年譜</span>：<span class="date" title="751年">天寶十載</span>，林甫方在相位，盍簪、列炬，其炙手之徒與。　公集有寄杜位詩，題下原注：「位京中宅，近西曲江」。</small><br/>
　　守歲阿戎<small about="#mwt148" typeof="mw:Transclusion">一作咸</small>家，椒盤已頌花。盍簪喧櫪馬，列炬散林鴉。四十明朝過，飛騰暮景斜。誰能更拘束，爛醉是生涯。<br/><small about="#mwt150" typeof="mw:Transclusion">上四，守歲之事。下四，歲終有感。　趙汸云：椒盤頌花，位宅設宴。喧馬、散鴉，言同會者騎從之盛。　又云：公年四十，進<span class="book-name">三大禮賦</span>，明皇命待制集賢院，而未嘗授官。此詩除夕所賦。後四句感慨豪縱，讀之可想公之為人。　顧注：公目擊附勢之徒見位，而傴僂俯仰，不勝拘束，故言不能效此拘束之態，惟有爛醉是吾生涯而已。<br/>　唐太宗有<span class="book-name">守歲</span>詩：「冬盡今宵促，年開明日長」。孟浩然詩：守歲接清筵。則知除夜守歲，唐時風俗然也。　<span class="book-name">通鑑注</span>：晉宋間人，多呼弟為阿戎。<span class="book-name">宋書</span>：謝惠連初不為父所知，族兄靈運曰：「阿戎才悟如此，而何作常兒遇之。」朱注：<span class="book-name">南史</span>：齊王思遠，小字阿戎，王晏從弟也，明帝廢立，嘗規切晏。及晏拜驃騎，謂思遠兄思微曰：「隆昌之際，阿戎勸吾自裁，若如其言，豈得有今日。」思遠曰：「如阿戎所見，尚未晚也。」詩用阿戎，蓋出此耳。胡儼曰：阿戎，注家改為阿咸，不知阿咸乃叔侄事，與兄弟不相當。東坡與子由詩「欲喚阿咸來守歲，林鳥櫪馬正諠譁」，亦一時誤用耳，不必據以為証。<br/>　崔寔<span class="book-name">四民月令</span>：過臘一日，謂之小歲，拜賀君親，進椒酒，從小起。後世率於正月一日以盤進椒，飲酒則撮置酒中，號椒盤焉。<span class="book-name">晉書</span>：劉臻妻陳氏，元旦獻椒花頌曰：標美靈葩，爰采爰獻。<br/>　<span class="book-name">易·豫</span>四爻：勿疑朋盍簪。王弼解盍為合，解簪為速，蓋因古冠有笄，不謂之簪耳。程傳則解簪為聚，所以聚髮也。此詩盍簪對列炬，取朋友聚合之義，直作冠簪説矣。　陰鏗詩：亭嘶背櫪馬。<br/>　沈佺期詩：歲炬常燃桂。炬，燭火也。<br/>　<span class="book-name">記</span>：四十曰强仕。顧注：言四十自明朝而過，則是年正四十也。<br/>　夏侯湛<span class="book-name">抵疑</span>：今吾子攀其飛騰之勢，挂其羽翼之末。　李尤詩：年歲晚暮日已斜。<br/>　任昉詩：拘束名教裏。<br/>　<span class="book-name">莊子</span>：吾生也有涯。</small><br/>
　　<span id="jing_zeng_zheng_jian_yi_shi_yun-n661" about="#mwt151" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#jing_zeng_zheng_jian_yi_shi_yun-n661" class="mw-selflink-fragment">敬贈鄭諫議十韻</a></span><br/><small about="#mwt152" typeof="mw:Transclusion">鶴注：此當是<span class="date" title="751年">天寶十載</span>奏賦後作，故有求顏闔、厭禰衡之句。梁氏編在十一載為是。　諫議大夫，起於後漢。韋彪疏曰：「諫議之職，應用公直之士。」是也。<span class="book-name">續通典</span>：武后<span class="date" title="662年">龍朔二年</span>改為正諫大夫，開元以來仍復，凡四人，屬門下省。</small><br/>
　　諫官非不達，詩義早知名。破的由來事，先鋒孰敢爭。思飄雲物外<small about="#mwt153" typeof="mw:Transclusion">一作動</small>，律中<small about="#mwt154" typeof="mw:Transclusion">去聲</small>鬼神驚。毫髮無遺憾，波瀾獨老成。<br/><small about="#mwt155" typeof="mw:Transclusion">此贊鄭詩才。　詩義知名，乃通節之綱。破的，如射之中。先鋒，如戰之勇。雲物外，言思，窮高遠。鬼神驚，言巧奪化工。洙曰：曲盡物理，故無遺憾，才氣浩瀚，故有波瀾。<br/>首言諫官雖達，其知名實以詩重耳。　諫官二字，見蕭望之疏。唐太宗詔：每宰相入内，平章大計，必使諫官隨入，與聞政事。<br/>　<span class="book-name">詩序</span>：詩有六義。　庾信<span class="book-name">枯樹賦</span>：海内知名。<br/>　<span class="book-name">世説</span>：王長史曰：「往輒破的，勝我。」庚翼謂謝尚曰：「卿若破的，當以鼓吹相賞。」　<span class="book-name">易傳</span>：其所由來者漸矣。謝靈運詩：由來事不同。<br/>　<span class="book-name">蜀志</span>：曹公使關羽為先鋒。<span class="book-name">史記·張良傳</span>：慎毋與楚爭鋒。<br/>　<span class="book-name">左傳</span>：必書雲物。<br/>　王褒<span class="book-name">四子講德論</span>：轉運中律。　<span class="book-name">詩序</span>：動天地，感鬼神，莫近於詩。<br/>鮑照詩：毫髮一為瑕。　<span class="book-name">文賦</span>：恒遺恨以終篇。　<span class="book-name">爾雅</span>：大波為瀾，小波為淪。鶴曰：陸機文賦，或沿波而討源，或龍見而鳥瀾。波瀾二字本此。又詩：翻覆若波瀾。　曹植<span class="book-name">魏武帝誄</span>：謀過老成。　毫髮無憾，謂字句斟酌，波瀾老成，謂通篇結搆，包大小而言。</small><br/>野人寧得所，天意薄浮生。多病休儒服，冥搜信客旌。築居仙縹緲，旅食歲崢嶸。使<small about="#mwt156" typeof="mw:Transclusion">去聲</small>者求顏闔，諸公厭禰<small about="#mwt157" typeof="mw:Transclusion">乃里切</small>衡。<br/><small about="#mwt158" typeof="mw:Transclusion">此自敘淪落。　野人失所，因浮生命薄也。下六，皆失所之狀。　不修儒服，而但任客旌，則行踪難定矣。卜居無地，而旅食多年，則謀生不給矣。求賢有詔，而當事忌才，則抱志莫伸矣。　鶴注：使者二句，指召試不遇言。<br/>　<span class="book-name">説苑</span>：苟可而行，謂之野人。　<span class="book-name">漢·主父偃傳</span>：彼人人喜得所。<br/>　<span class="book-name">息夫躬傳</span>：民心悦而天意得矣。　<span class="book-name">莊子</span>：其生也若浮。<br/>　<span class="book-name">庾信傳</span>：茂陵忽多病。　<span class="book-name">莊子</span>：魯少儒，哀公曰：「舉國儒服」。<br/>　冥搜，謂搜尋幽勝。<br/>　謝靈運詩：躡險築幽居。　<span class="book-name">海賦</span>：羣仙縹緲，餐玉清涯。<br/>　崢嶸，謂年齒日高。<span class="book-name">舞鶴賦</span>：崢嶸而愁暮。<br/>　<span class="book-name">莊子</span>：魯君聞顏闔，得道之士也，使人以幣先焉，闔對曰：「恐聽誤，而遺使者罪，不若審之。」使者還反審之，復求之，則不得已。<br/>　<span class="book-name">後漢書</span>：禰衡氣剛傲，好矯時慢物。曹操懷忿，以才名，不欲殺之，送劉表。表不能容，以江夏太守黃祖性卞急，送衡與之，為所殺。　<span class="book-name">史記·主父偃傳</span>：上不召，留久，諸公賓客多厭之。</small><br/>將期一諾<small about="#mwt159" typeof="mw:Transclusion">或作語，非</small>重，欻<small about="#mwt160" typeof="mw:Transclusion">許勿切</small>使寸心傾。君見途窮哭，宜憂阮步兵。<br/><small about="#mwt161" typeof="mw:Transclusion">末望諫議之汲引也。　期諾於人，而此心先傾，求援急也。途窮之哭，公蓋大聲疾呼矣。　此章前二段各八句，後段四句收。<br/>　一諾，注見首卷。<br/>　鄭氏曰：欻，暴起也。　吳邁遠詩：寸心從此殫。沈約<span class="book-name">齊太尉王儉碑銘</span>：傾方寸以奉國。<br/>　<span class="book-name">阮籍傳</span>：籍率意命駕，不由徑路，車跡所窮，輒慟哭而返。聞步兵廚人善釀，有貯酒三百斛，乃求為步兵校尉。</small><br/>
　　<small about="#mwt162" typeof="mw:Transclusion">王嗣奭曰：他人贈諫議，必用伏蒲、廷諍等語，公則止贊其詩詞。蓋自李林甫為相，諫諍路絕，故不作虛辭以諛人。此其立言有法也。<br/>　葛常之<span class="book-name">韻語陽秋</span>曰：詩人讚美同志詩篇，多比珠璣璧玉、錦繡花草之類，至杜公豈肯作此陳腐語耶。如<span class="book-name">寄岑參</span>詩云：「意愜關飛動，篇終接混茫」，<span class="book-name">夜聽許十誦詩</span>云：「精微穿溟涬，飛動摧霹靂」，<span class="book-name">贈盧琚</span>詩云：「藻翰唯牽率，湖山合動搖」，<span class="book-name">贈諫議</span>詩云：「毫髮無遺恨，波瀾獨老成」，<span class="book-name">寄李白</span>詩云：「筆落驚風雨，詩成泣鬼神」，<span class="book-name">贈高適</span>詩云：「美名人不及，佳句法如何」，皆驚人語也。視餘子，其神芝之與腐菌哉。</small><br/>
　　<span id="bing_che_xing-n661-2" about="#mwt151" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#bing_che_xing-n661-2" class="mw-selflink-fragment">兵車行</a></span><br/><small about="#mwt163" typeof="mw:Transclusion"><span class="book-name">杜臆</span>：舊注謂明皇用兵吐蕃，民苦行役而作，是也。　此當作於天寶中年。　<span class="book-name">周禮</span>有兵車之會。</small><br/>
　　車轔轔，馬蕭蕭，行人弓箭各在腰。耶孃妻子走相送，塵埃不見咸陽橋。牽衣頓足攔<small about="#mwt164" typeof="mw:Transclusion">一作橋</small>道哭，哭聲直上<small about="#mwt165" typeof="mw:Transclusion">上聲</small>干雲霄。<br/><small about="#mwt166" typeof="mw:Transclusion">首段，敘送别悲楚之狀，乃紀事。下二段，述征夫苦役之情，乃紀言。　轔轔，衆車之聲。蕭蕭，鳴不喧嘩。行人，行役之人。<br/>　<span class="book-name">詩</span>：有車轔轔。　又：蕭蕭馬鳴。　又：行人彭彭。　<span class="book-name">搜神記</span>：李楚賓帶弓箭遊獵。<br/>　古樂府：不聞耶孃哭子聲，但聞黃河流水鳴濺濺。　魏文帝詩：妻子牽衣袂。<br/>　<span class="book-name">楚辭</span>：蒙世俗之塵埃。錢箋：塵埃不見，言出師之盛。　<span class="book-name">元和郡縣志</span>：便橋，在咸陽縣西南十里，以與便門相對，因名，漢武帝造。中渭橋，在咸陽縣東南二十里，本名横橋，秦始皇造。皆架渭水。<span class="book-name">一統志</span>：便橋，唐時名咸陽橋。<br/>　何遜詩：兒女牽衣泣。<span class="book-name">國策</span>：張儀説秦，頓足徒裼。<span class="book-name">酷吏傳</span>：路温舒頓足而嘆。<br/><span class="book-name">北山移文</span>：干雲霄而直上。</small><br/>道旁過者問行人，行人但云點行頻。或從十五北防河，便至四十西營田。去時里正與裹頭，歸來頭白還<small about="#mwt167" typeof="mw:Transclusion"><span class="book-name">英華</span>作猶</small>戍邊。邊庭<small about="#mwt168" typeof="mw:Transclusion"><span class="book-name">英華</span>作庭，一作亭</small>流血成海水，武<small about="#mwt169" typeof="mw:Transclusion">一作我</small>皇開邊意未已。君不聞，漢家山東二百州，千村萬落生荆杞。縱有健婦把鋤犁，禾生隴畝無東西。況復<small about="#mwt170" typeof="mw:Transclusion">扶又切</small>秦兵耐苦戰，被<small about="#mwt171" typeof="mw:Transclusion">去聲</small>驅不異犬與雞。<br/><small about="#mwt172" typeof="mw:Transclusion">次提過者行人，設為問答。而以「君不聞」數語作收應。　曰防河、曰營田、曰戍邊，所謂點行頻也。開邊未已，譏當日之窮兵。至於村落蕭條，夫征婦耕，則民不聊生可知。本言秦兵，而兼及山東，見無地不行役矣。<br/>古樂府詞：觀者盈道旁。<br/>　師氏曰：點行，漢史謂之更行。以丁籍點照上下，更換差役。<br/>錢箋：<span class="book-name">舊唐書</span>：開元十五年十二月，制以吐蕃為邊害，令隴右道及諸軍團兵五萬六千人，河西及諸軍圍兵四萬人，又征關中兵萬人，集臨洮，朔方兵萬人集會州，防秋，至冬初無寇而罷。是時，吐蕃侵擾河右，故曰防河也。<br/>　<span class="book-name">唐·食貨志</span>：開軍府以捍要衝，因隙地以置營田。有警則以軍若夫千人助役。<span class="book-name">杜臆</span>：營田，乃戍卒備吐蕃者。<br/>　<span class="book-name">韓非子</span>：里正與伍老。<span class="book-name">海錄碎事</span>：唐制，凡百戶為一里，里置正一人。　<span class="book-name">二儀實錄</span>古以皂羅三尺裹頭，曰頭巾，周武帝裁為襆頭。鮑氏曰：時老幼俱戰亡，又括鄉里之少小者，故里正為之裹頭擐甲也。韓駒曰：「歸來頭已白，又屯戍邊疆」，言役使無已時也。<span class="book-name">史記</span>：中國擾亂，諸秦所徙戍邊者皆復去。<br/>　<span class="book-name">後漢書</span>：卧鼓邊庭。　<span class="book-name">史記·蔡澤傳</span>：流血成川。　<span class="book-name">杜臆</span>：<span class="book-name">唐鑑</span>：天寶六載，帝欲使王忠嗣攻吐蕃石堡城，忠嗣上言，石堡險固，非殺數萬人不能克，帝不快。董延光自請取石堡，帝命忠嗣分兵助之，不克。八載，帝使哥舒翰攻拔之，士卒死者數萬，故有「邊城流血」等語。<br/>　錢箋：唐人詩稱明皇，多云武皇。王昌齡「白馬金鞍從武皇」，韋應物「少事武皇帝」，公亦云「武帝旌旗在眼中」也。班固曰：武帝廣開三邊。　謝靈運詩：辭殫意未已。<br/>　<span class="book-name">漢書</span>：漢家自有制度。黃希曰：古所謂山東，即今之河北晉地是也。今所謂山東，古之齊地，青齊是也。閻璩曰：此謂華山以東，不指泰山之東，亦不指太行之東。秦時，河山以東，强國六，皆山東地。　<span class="book-name">十道四蕃志</span>：關以東七道，凡二百一十七州。<span class="book-name">杜臆</span>云：隋得天下，改郡為州，唐又改州為郡，凡一百九十二郡。曰州，仍舊名也，曰二百州，已盡天下矣。閻若璩曰：舊注云，山東者，太行山之東，非也。<span class="book-name">通鑒</span>：秦孝公時，河山以東，強國六。胡三省注云：河自龍門上口，南抵華陰而東流，秦國在河之西。山自鳥鼠同穴，連延為長安南山，至於太華，秦國在山之西。韓、魏、趙、齊、楚、燕六國，皆在河山以東。又考：賈誼所謂建武關、函谷、臨晉關者，大抵為備山東諸侯。可見自秦之外，皆謂之山東矣。<br/>　<span class="book-name">世説</span>：陸士衡入洛，次河南偃師逆旅。嫗曰：「此東數十里無村落」。　阮籍詩：堂上生荆杞。邵注：兵亂地荒，盡生荆棘枸杞。<br/>　王彦輔曰：健婦耕，則夫遠征可知。古樂府：健婦持門戶，亦勝一丈夫。　王粲詩：不能效沮溺，相隨把鋤犁。<br/><span class="book-name">史記</span>：項羽起隴畝之中。　師氏曰：疆埸不修，故東西莫辯。<span class="book-name">史記正義</span>：南北為阡，東西為陌。<br/>　<span class="book-name">杜臆</span>：秦兵，即關中之兵，正此時點行者。因堅勁耐戰，故驅之尤迫。今驅負耒者為兵，直棄之耳，與犬雞何異。<span class="book-name">孔叢子</span>：秦兵將至。駱兵王詩：龍庭但苦戰。　<span class="book-name">左傳</span>：行出犬雞。</small><br/>長<small about="#mwt175" typeof="mw:Transclusion">丁丈切</small>者雖有問，役夫敢伸恨。且如今年冬，未休關<small about="#mwt177" typeof="mw:Transclusion">一作隴</small>西卒。<small about="#mwt178" typeof="mw:Transclusion">一云：役夫心益憤。如今縱得休，還為隴西卒。</small>縣官急索<small about="#mwt179" typeof="mw:Transclusion">先側切</small>租<small about="#mwt180" typeof="mw:Transclusion"><span class="book-name">草堂</span>本作縣官云急索</small>，租税從何出。信知生男惡，反是生女好。生女猶得嫁比<small about="#mwt181" typeof="mw:Transclusion">頻脂切</small>鄰，生男<small about="#mwt182" typeof="mw:Transclusion">一作兒</small>埋没隨百草。君不見，青海頭，古來白骨無人收。新鬼煩冤舊鬼哭，天陰雨濕聲<small about="#mwt183" typeof="mw:Transclusion">一作悲</small>啾啾。<br/><small about="#mwt184" typeof="mw:Transclusion">再提長者役夫，申明問答，而以「君不見」數語作總結。未休戍卒，應上開邊未已。租税何出，應上村落荆杞生。男四語，因前爺娘妻子送别，而為此永訣之詞。青海鬼哭，則驅民鋒鏑之禍，至此極矣。　此章是一頭兩脚體，下面兩扇，各有起結，各換四韻，各十四句，條理秩然，而善於曲折變化，故從來讀者不覺耳。<br/>　<span class="book-name">曲禮</span>：長者問，不辭讓而對，非禮也。<br/>　<span class="book-name">左傳</span>：呼役夫。<br/>　戴暠詩：召募取關西。鶴注：<span class="book-name">通鑑</span>：<span class="date" title="750年">天寶九載</span>冬十二月，關西遊奕使王難得擊吐蕃，克五城，拔樹敦城。<br/>　<span class="book-name">漢·食貨志</span>：縣官當衣租食税而已。<span class="book-name">史記索隱</span>：謂國家為縣官者，畿内縣即國都，王者官天下，故曰官也。<br/>　<span class="book-name">嚴助傳</span>：租税之收，足以給乘輿之御。朱注：名隸征伐，則當免其租稅矣。今以遠戍之身，復督其家之輸賦，豈可得哉。與健婦鉏犁二語相應。<br/>陳琳詩：生男慎莫舉，生女哺用脯。漢衛皇后歌：生男無喜，生女無怒。<br/>　孔融書：州里比鄰，知之最早。<span class="book-name">周禮·族師</span>：五家為比。又：<span class="book-name">遂人</span>：五家為鄰。<br/>　庾信<span class="book-name">哀江南賦</span>：身名埋没。　江淹詩：零落被百草。<br/>　<span class="book-name"><span class="name">哥舒翰</span>傳</span>：築神威軍於青海上，吐蕃至，攻破之。又築城於龍駒島，以人二千戍之，由是吐蕃不敢近青海。<span class="book-name">水經注</span>：金城郡南有湟水，出塞外，又東南經卑禾羌海，世謂之青海。<span class="book-name">舊唐書</span>：吐谷渾有青海，周回八九百里。高宗<span class="date" title="663年">龍朔三年</span>，為吐蕃所併。儀鳳中，李敬玄與吐蕃戰，敗於青海。開元中，王君㚟、張景順、張忠亮、崔希逸、皇甫維明、王忠嗣，先後破吐蕃，皆在青海西。<br/>　梁横吹曲：尸喪狹谷中，白骨無人收。<br/>　<span class="book-name">左傳</span>：夏父弗忌曰：「吾見新鬼大，故鬼小」。　鮑照詩：煩冤荒隴側。　後漢陳寵為太守，洛陽城每陰雨，常有哭聲。　晉歌曲：天陰不作雨。　漢樂府：鳴聲何啾啾。周注：啾啾，猶言唧唧，嗚咽聲也。</small><br/>
　　<small about="#mwt187" typeof="mw:Transclusion">單復曰：此為明皇用兵吐蕃而作，故託漢武以諷，其辭可哀也。先言人哭，後言鬼哭，中言内郡凋弊，民不聊生，此安史之亂所由起也。吁。為人君而有窮兵黷武之心者，亦當為之惻然興憫，惕然知戒矣。<br/>　王道俊<span class="book-name">杜詩博議</span>：王深父云：時方用兵吐蕃，故託漢武事為刺，此説是也。黃鶴謂<span class="date" title="751年">天寶十載</span>，鮮于仲通喪師瀘南，制大募兵擊南詔，人莫肯應。楊國忠遣御史分道捕人，連枷送詣軍前，故有「牽衣頓足」等語。按：明皇季年，窮兵吐蕃，徵戍驛騷，内郡幾遍，當時點行愁怨者，不獨征南一役。故公託為征夫自愬之詞，以譏切之。若云懼楊國忠貴盛而詭其詞於關西，則尤不然。太白<span class="book-name">古風</span>云：「渡瀘及五月，將赴雲南征。怯卒非壯士，南方難遠行。長號别嚴親，日月慘光晶。泣盡繼以血，心摧兩無聲。」已明刺之矣，太白胡獨不畏國忠耶。<br/>蔡寬夫曰：齊梁以來，文士喜為樂府詞，往往失其命題本意。<span class="book-name">烏生八九子</span>但詠烏，<span class="book-name">雉朝飛</span>但詠雉，<span class="book-name">雞鳴高樹顛</span>但詠雞，大抵類此。甚有并其題而失之者，如<span class="book-name">相府蓮</span>訛為<span class="book-name">想夫憐</span>，<span class="book-name">楊婆兒</span>訛為<span class="book-name">楊叛兒</span>之類是也。雖李太白亦不免此。唯老杜<span class="book-name">兵車行</span>、<span class="book-name">悲青阪</span>、<span class="book-name">無家别</span>等篇，皆因時事，自出已意，立題略不更蹈前人陳迹，真豪傑也。<br/>　海寧周甸曰：少陵值唐運中衰，其音響節奏，駸駸乎變風、變雅，與騷同功。唐非無詩，求能仰窺聖作，裨益世教如少陵者，鮮矣。<br/>　胡應麟曰：六朝七言古詩，通章尚用平韻轉聲，七字成句，讀未大暢。至於唐人，韻則平仄互換，句則三五錯綜，而又加以開闔，傳以神情，宏以風藻，七言之體，至是大備矣。　又曰：少陵不效四言，不倣<span class="book-name">離騷</span>，不用樂府舊題，是此老胸中壁立處。然風騷、樂府遺意，杜往往得之。太白以<span class="book-name">百憂</span>等篇擬風雅，<span class="book-name">鳴皋</span>等作擬離騷，俱相去懸遠。樂府奇偉，高出六朝，古質不如兩漢，較輸杜一籌也。又云：樂府則太白擅奇古今，少陵嗣迹風雅。<span class="book-name">蜀道難</span>、<span class="book-name">遠别離</span>等篇，出鬼入神，惝恍莫測。<span class="book-name">兵車行</span>、<span class="book-name">新婚别</span>等作，述情陳事，懇惻如見。張王欲以拙勝，所謂差之釐毫，温李欲以巧勝，所謂謬以千里。</small><br/>
　　<span id="qian_chu_sai_jiu_shou-n665" about="#mwt188" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#qian_chu_sai_jiu_shou-n665" class="mw-selflink-fragment">前出塞九首</a></span><br/><small about="#mwt189" typeof="mw:Transclusion"><span class="book-name">杜臆</span>：<span class="book-name">前出塞</span>云赴交河，<span class="book-name">後出塞</span>云赴薊門，明是兩路出兵。考唐之交河，在伊川西七百里，當是天寶間，哥舒翰征吐蕃時事，詩亦當作於此時，非追作也。　張綖注：單復編在<span class="date" title="740年">開元二十八年</span>，黃鶴以為乾元時，思天寶間事而作，今依范編在天寶年間。　<span class="book-name">晉·樂志</span>：出塞、入塞曲，李延年造。　胡夏客曰：前後出塞詩，題不言出師而言出塞，師出無名，為國諱也，可為詩家命題之法。　當時初作九首，單名出塞，及後來再作五首，故加前後字以分别之。舊註見題中前後字，遂疑同時之作，誤矣。</small><br/>
　　戚戚去故里，悠悠赴交河。公家有程期，亡命嬰禍羅。君已富土境，開邊一何多。棄絕父母恩，吞聲行負戈。<br/><small about="#mwt190" typeof="mw:Transclusion">首章，敘初發時，辭别室家之情。　張綖注：前四敘事，見在下者之率義。後四敘情，見在上者之不仁。蓋富土開邊，事之可已，棄絕親恩，人之大情，為人上者亦獨何心哉。　<span class="book-name">杜臆</span>：已富而又開邊，乃諷刺語，亦國家安危所係。　此下諸章，皆代為從軍者之言。<br/>　<span class="book-name">楚辭</span>：居戚戚而不可解。　顏延之詩：去國還故里。<br/>　<span class="book-name">詩</span>：悠悠南行。　鶴注：西川交河郡，在唐隴右道，郡亦有交河縣，自縣二百七十里至北庭都護府城，備吐蕃之處也。<br/>　<span class="book-name">司馬遷傳</span>：赴公家之難。陳琳詩：官作自有程。洙曰：程,限期會也。<br/>　<span class="book-name">史記·張耳傳</span>：張耳嘗亡命，遊外黃。<span class="book-name">漢書</span>：竇榮亡命山林。顏師古注：命，名也，謂脱其名籍而逃亡也。　盧注：開元中，折衝未停，兵有定籍，不似召募無稽，可以逃脱，故曰「亡命嬰禍羅」。嵇康詩：坎壈趣世務，常恐嬰禍羅。<br/>　陸機<span class="book-name">五等諸侯論</span>：境土踰溢。<br/>　<span class="book-name">漢書·嚴助傳</span>：是時，武帝好征伐四夷，開置邊郡。王融<span class="book-name">策秀才文</span>：選將開邊。<br/>　<span class="book-name">説苑</span>：喪制三年，所以報父母之恩。<br/>　鮑照詩：吞聲躑躅不敢言。　陸機<span class="book-name">從軍行</span>：朝食不免胄，夕息常負戈。</small><br/>
　　<small about="#mwt192" typeof="mw:Transclusion">盧元昌曰：此拈開邊，為諸章眼目。自<span class="date" title="727年">開元十五年</span>，王君㚟啟釁後，張忠亮破吐蕃於渴谷，拔其大莫門城，杜賓客破吐蕃於祁連城下。十七年，張守素破西南蠻拔昆明及盬城，王禕破吐蕃於石堡城。十八年，烏承玭破奚契丹於捺祿山。二十年以後，雖吐蕃又款，至赤嶺之碑仆，釁端又開，與奚契丹交搆不已，此皆開邊之禍也。</small><br/>
　　出門日已遠，不受徒旅欺。骨肉恩豈斷，男兒死無時。走馬脱轡頭，手中挑青絲。捷下<small about="#mwt193" typeof="mw:Transclusion">去聲</small>萬仞<small about="#mwt194" typeof="mw:Transclusion">一作丈</small>岡，俯身試搴旗。<br/><small about="#mwt195" typeof="mw:Transclusion">二章，敘在道時，輕生自奮之語。　上四意決，下截氣猛。　軍伍習熟，不受欺於徒侶矣。生死無時，不暇計及骨肉矣。脱轡而挑起青絲，下岡而學試搴旗，言時時蹈危地也。　<span class="book-name">杜臆</span>：前言棄絕父母恩，此云骨肉恩豈斷，乃徘徊輾轉之意。<br/>　左思詩：出門無通路。　古詩：相去日已遠。<br/>　顏延之詩：改服飭徒旅。<br/>　<span class="book-name">記</span>：骨肉之親無絕也。<br/>　陳琳詩：男兒寧當格鬬死，死無時，時時可死也。<br/>曹植詩：走馬長楸間。　樂府<span class="book-name">木蘭詩</span>：南市買轡頭。<br/>　梁簡文帝詩：宛轉青絲鞚。注：青絲，馬鞚也。<br/>　左思詩：振衣千仞岡。何承天詩：深谷萬仞。<br/>　曹植詩：俯身散馬蹄。李陵書：斬將搴旗。瓚云：拔取，曰搴。</small><br/>
　　磨刀嗚咽<small about="#mwt197" typeof="mw:Transclusion">於吉切</small>水，水赤刃傷手。欲輕腸斷聲，心緒亂已久。丈夫誓許國，憤惋復<small about="#mwt198" typeof="mw:Transclusion">扶又切</small>何有。功名圖麒麟，戰骨當速朽。<br/><small about="#mwt199" typeof="mw:Transclusion">三章，中道傷心，而為自解之詞。　水聲觸耳，不覺心亂而手傷，二句乃申上語。後作意外之想以自寬也。　<span class="book-name">杜臆</span>：前四化用<span class="book-name">隴頭歌</span>，極鑪錘之妙。<br/>　<span class="book-name">韓詩外傳</span>：晏子左手持頭，右手磨刀。　蔡琰<span class="book-name">胡笳曲</span>：夜聞隴水兮聲嗚咽。<span class="book-name">辛氏三秦記</span>：隴山頂有泉，清水四注，東望秦川如四五里。俗歌：隴頭流水，鳴聲幽咽。遥望秦川，肝腸欲絕。<br/>　<span class="book-name">博物志</span>：江河水赤，名曰泣血。　<span class="book-name">老子</span>：夫代大匠斲者，鮮有不傷手矣。<br/>鮑照詩：行子心腸斷。<br/>　孫萬壽詩：心緒亂如絲。<br/>　戴暠詩：丈夫意氣本自然。　孔稚圭詩：本持許國志，況復武功彰。<br/>　<span class="book-name">吳越春秋</span>：越王夫人歌：情憤惋兮誰譏。<br/>　<span class="book-name">後漢·鄧禹傳</span>：垂功名於竹帛。　<span class="book-name">漢書·蘇武傳</span>：<span class="date" title="請指定為“258年”或“361年”或“527年”或“928年”或“前51年”">甘露三年</span>，上思股肱之美，圖畫大將軍霍光等一十八人於麒麟閣。張宴曰：武帝獲麒麟時作。<br/>　<span class="book-name">記</span>：死欲速朽。</small><br/>
　　送徒既有長<small about="#mwt201" typeof="mw:Transclusion">子兩切</small>，遠戍亦有身。生死向前去，不勞吏怒瞋<small about="#mwt202" typeof="mw:Transclusion">七真切</small>。路逢相識人，附書與六親。哀哉兩決絕，不復<small about="#mwt203" typeof="mw:Transclusion">扶又切</small>同<small about="#mwt204" typeof="mw:Transclusion">一作問</small>苦辛。<br/><small about="#mwt205" typeof="mw:Transclusion">四章，在途驅迫而歎也。　上四，傷一身之見陵。下四，痛六親之不見。　「遠戍亦有身」，此被徒長呵斥，而作自憐語。　<span class="book-name">杜臆</span>：初出門則父母難割，在途久則遍想六親，此人情也。　「哀哉」兩語，即書中之意。孤身遠戍，欲同苦辛而不可得，語更慘戚。<br/>　<span class="book-name">史記</span>：高祖以亭長，為縣送徒驪山。<br/>　陰鏗詩：遠戍唯聞鼓，寒山但見松。<br/>　吏，即送徒之長。　鮑照詩：呵辱吏見侵。　<span class="book-name">顏氏家訓</span>：房文烈未嘗怒瞋。<br/>　古詩：道逢鄉里人。<br/>　賈誼策：以奉六親。注：六親，父母兄弟妻子。<span class="book-name">前漢·禮樂志</span>：六親和睦。注：父子、兄弟、姑姊、甥舅，婚媾、姻婭。<br/>　陶潛詩：哀哉亦可傷。　<span class="book-name">莊子</span>：流遁之志，決絕之行。卓文君<span class="book-name">白頭吟</span>：聞君有兩意，故來相決絕。<br/>　曹植詩：倉卒骨肉情，能不懷苦辛。</small><br/>
　　迢迢萬里餘，領我赴三軍。軍中異苦樂<small about="#mwt206" typeof="mw:Transclusion">音洛</small>，主將<small about="#mwt207" typeof="mw:Transclusion">去聲</small>寧盡聞。隔河見胡騎<small about="#mwt208" typeof="mw:Transclusion">去聲</small>，倏忽數百羣。我始為奴僕，幾時樹功勳。<br/><small about="#mwt209" typeof="mw:Transclusion">五章，初到軍中而歎也。　上四，傷主將之寡恩。下四，慨立功之無日。曰幾時樹勳，則麒麟之願難必矣。<br/>謝靈運詩：迢迢萬里帆。古詩：相去萬餘里。<br/>　<span class="book-name">左傳</span>：作三軍。<br/>　王粲詩：從軍有苦樂。<br/>　<span class="book-name">六韜</span>：後漢注：主將龍韜。<br/>庾信詩：嘶馬隔河聞。　<span class="book-name">史記</span>：李敢直貫胡騎。吳均詩：胡騎欲成羣。　左思詩：倏忽數百敵。<br/>　<span class="book-name">公孫弘傳·贊</span>衛青奮於奴僕。胡夏客曰：封常清始為高仙芝僕，後代仙芝為節度使，同開邊拓境，此亦起於奴僕者。<br/>　謝靈運詩：我行詎幾時。　<span class="book-name">揚子法言</span>：人道交，功勳成。楊炯詩：丈夫皆有志，會見立功勳。<span class="book-name">後出塞</span>云「重高勳」，即樹功勳意也，有引<span class="book-name">通鑑</span>「百姓有勳者，免征役」，不合。</small><br/>
　　挽弓當挽强，用箭當用長。射<small about="#mwt211" typeof="mw:Transclusion">音石，下同</small>人先射馬，擒賊<small about="#mwt212" typeof="mw:Transclusion"><span class="book-name">英華</span>作寇</small>先擒王。殺人亦有限，立<small about="#mwt213" typeof="mw:Transclusion">一作列</small>國自有疆。苟能制侵陵，豈在多殺傷。<br/><small about="#mwt214" typeof="mw:Transclusion">六章，為當時黷武而歎也。　張綖注：章意只在擒王一句，上三句皆引興語，下四句申明不必濫殺之故。　上半疊用成語，擒王則衆自降，即所謂「殲厥渠魁，脅從罔治」者。　<span class="book-name">杜臆</span>：他人有前四句，必無後四句，兼此八句，方是仁者無敵之師，三代而下，誰復領此。論兵邁古風，此老蓋自道也。<br/>　<span class="book-name">周國策</span>：長兵在前，强弩在後。<span class="book-name">蘇秦傳</span>：天下强弓勁弩，皆從韓出。　<span class="book-name">周勃傳</span>：材官引彊。孟注：如今挽彊司馬。<br/>　<span class="book-name">左傳</span>：樂伯左射馬而右射人。<br/>　<span class="book-name">書</span>：「不愆於六伐七伐，乃止齊焉」，所謂殺人有限也。馬援立銅柱為界，所謂列國有彊也。<br/>　<span class="book-name">史記</span>：炎帝欲侵陵諸侯。<br/>　又：李陵殺傷萬餘人。</small><br/>
　　<small about="#mwt215" typeof="mw:Transclusion">黃生曰：前四語似謠似諺，最是樂府妙境。　又曰戰陣多殺傷，始自秦人，蓋以首級論功，前代無是也。至出塞之舉，則始于漢武帝，當時衛霍雖屢勝，然士卒大半物故矣。明皇不恤其民，而遠慕秦皇漢武，此詩託諷良深。</small><br/>
　　驅馬天雨<small about="#mwt217" typeof="mw:Transclusion">去聲</small>雪，軍行入高山。逕危抱寒石，指落曾<small about="#mwt218" typeof="mw:Transclusion">同層</small>冰間。已去漢月遠，何時築城還。浮雲暮南征，可望不可攀。<br/><small about="#mwt219" typeof="mw:Transclusion">七章，為戍邊築城而歎也。　上四，述嚴寒之苦。下四，敘思歸之情。　唐注：哥舒翰嘗築城青海，疑於冬月行師，故為軍士苦寒之吟。<br/>　<span class="book-name">詩</span>：驅馬悠悠。　又：雨雪霏霏。又：高山仰止。<br/>　梁簡文帝賦：既浪激而沙游，亦苔生而逕危。<br/>　<span class="book-name">前漢·蒯通傳</span>：會大寒，士卒墮指者什二三。　王逸<span class="book-name">楚詞注</span>：北方常寒，其冰重累。<br/>　張正見<span class="book-name">昭君詞</span>：霜樓明漢月。<br/>　<span class="book-name">史記·蒙恬傳</span>：秦已并天下，使蒙恬將三十萬衆築長城。天寶中，哥舒翰屢築軍城，備吐蕃。<br/>　樂府<span class="book-name">古八變歌</span>：浮雲多暮色。　<span class="book-name">楚辭</span>：泊吾南征兮。<br/>　孫擢詩：可望不可尋。</small><br/>
　　單<small about="#mwt221" typeof="mw:Transclusion">呈延切</small>于寇我壘，百里風塵昏。雄劍四五動，彼軍為<small about="#mwt222" typeof="mw:Transclusion">去聲</small>我奔。虜其名王歸，繫<small about="#mwt223" typeof="mw:Transclusion">音計</small>頸授轅門。潛身備行<small about="#mwt224" typeof="mw:Transclusion">音杭</small>列，一勝何足論<small about="#mwt225" typeof="mw:Transclusion">平聲</small>。<br/><small about="#mwt225" typeof="mw:Transclusion">　八章，見其有敵愾之勇。　上四，言臨敵制勝，下欲掃淨邊氛，即擒王意也。　劍動寇奔，此軍士之獲勝。乃其意，必欲盡空幕南之庭而後快，一勝又何足論乎。此寫猛氣雄心，躍躍欲動。　盧注：潛身備行列，如獨坐樹下之馮異。一勝何足論，如八戰八克之吳漢。<br/>　<span class="book-name">杜臆</span>：單于，借用漢事。　自外侵内，曰寇。　<span class="book-name">説文</span>：壘，軍壁也。<br/>　庾信詩：風塵千里昏。<br/>　<span class="book-name">烈士傳</span>：楚王夫人，常納凉而抱鐵柱，心有所感，遂懷孕，後產一鐵，楚王命鏌鋣鑄此為雙劍，三年乃成劍，一雌一雄。<span class="book-name">越絕書</span>：楚王作鐵劍三枚，晉鄭聞而求之，不得。興師圍楚，三年不解。楚引太阿之劍，登城而麾之，三軍破敗，士卒迷惑，流血千里。　張綖注：開元中，河西將宋青春，每戰運劍大呼，執馘而旋，未嘗中鋒鏑。後獲吐蕃主帥，問之，曰：「常見青龍，突陣而來，兵刃所及，如及銅鐵，以為神助也。」始知劍之異。公「雄劍」二句，兼用此事。　魏文帝詩：一發連四五。<br/>錢箋：開元二十二年，契丹及奚連年為邊患，張守圭使人誘殺其王屈烈及其大臣可突于，傳首東都，梟於天津橋之南。所謂虜其名王也。<span class="book-name">漢書</span>：衛青、霍去病，虜名王貴人以百數。注：名王，謂有大名，以别於諸小王也。<br/>　<span class="book-name">史·高帝紀</span>：秦王子嬰，繫頸以組。　<span class="book-name">周禮</span>：設車宮轅門。<span class="book-name">史記</span>：項羽召見諸侯將，入轅門。張晏曰：軍行以車為陣，轅必相向為門。<br/>　<span class="book-name">説苑</span>：楚莊王伐陳，吳救之，左史倚相曰：「吳兵夜至，何不行列鼓出待之。」<br/>　<span class="book-name">呂氏春秋</span>：武王一勝而王天下。</small><br/>
　　從軍十年餘，能無分寸功。衆人貴苟得，欲語羞雷同。中原有鬬爭，況在狄與戎。丈夫四方志，安可辭固<small about="#mwt226" typeof="mw:Transclusion">一作困</small>窮。<br/><small about="#mwt227" typeof="mw:Transclusion">九章，為冒功邀賞者發。　上云貴苟得，見邊將營私之弊。下云志四方，見軍士報國之忠。　十載從戎，何啻一勝。乃有功不伐，窮且益堅，此軍伍而有純臣之節矣。盧注：冒功苟得，凡濫殺無辜，掩敗為捷，及攘奪人功，皆是。當時如高仙芝、崔嘉逸之徒，往往蹈此。　若爭功而鬬，則中原且不自安，況能遠征戎狄乎，見志在天下者，不為一身計也。昔廉頗欲辱藺相如，相如避之曰：「吾所以為此者，先國家之急而後私讎也。」意正相同。　舊説：中原而有鬬爭，則與外夷無異，況能責及戎狄乎。<br/>　曹植詩：從軍度函谷。　又：君行踰十年。<br/>　<span class="book-name">蘇秦傳</span>：無有分寸之功。<br/>　<span class="book-name">荀子</span>：名不貴苟得。<span class="book-name">淮南子</span>：計功而受賞，不為苟得。<br/><span class="book-name">記</span>：毋雷同。注：雷之發聲，物無不同時應者。<br/><span class="book-name">左傳</span>：戰於中原。<span class="book-name">呂氏春秋</span>：喜怒鬬爭，反為用矣。<br/><span class="book-name">記</span>：西方曰戎，北方曰狄。<br/>　<span class="book-name">左傳</span>：姜氏謂公子曰：子有四方之志。<br/>　張協詩：君子守固窮，在約不爽貞。</small><br/>
　　<small about="#mwt228" typeof="mw:Transclusion">張綖曰：李杜二公齊名，李集中多古樂府之作，而杜公絕無樂府，惟此前後<span class="book-name">出塞</span>數首耳。然又别出一格，用古體寫今事，大家機軸，不主故常，昔人稱詩史者以此。<br/>　黃生曰：六朝好擬古，類無其事而假設其詞。杜詩詞不虛發，必因事而設，此即修辭立誠之旨，非詩人所及。<br/>　周珽曰：前後<span class="book-name">出塞</span>諸作，奴隸黃初諸子而出，如將百萬軍，寶之，惜之，而又能風雨使之，真射潮之力，没羽之技。<br/>　王嗣奭曰：<span class="book-name">出塞</span>九首，是公借以自抒所蘊，讀其詩，而思親之孝，敵愾之勇，恤士之仁，制勝之略，不尚武，不矜功，不諱窮，豪傑聖賢，兼而有之，詩人乎哉。</small><br/>
　　<span id="song_gao_san_shi_wu_shu_ji_shi_wu_yun-n673" about="#mwt229" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#song_gao_san_shi_wu_shu_ji_shi_wu_yun-n673" class="mw-selflink-fragment">送高三十五書記十五韻</a></span><br/><small about="#mwt230" typeof="mw:Transclusion">按：《舊書》：高適，字達夫，渤海人，解褐授汴州封丘尉，非其好也，乃去位，客遊河右。河西節度使哥舒翰見而異之，表為左驍衛兵曹，充翰府掌書記，從翰入朝，盛稱之於上前。據此，則適為書記，在翰未入朝之前，其入朝稱適，亦必在十一載時。蓋適同至京，而公作詩以送之也。若十四載，翰以風疾還京，闔門不與朝請，豈暇薦士君前乎。<span class="book-name">通鑑</span>謂：十三載五月，翰奏前封丘尉高適為掌書記。此特遥奏授官，恐適未必至京，何緣送贈詩章耶，明與<span class="book-name">舊書</span>、杜詩不合。</small><br/>
　　崆峒小麥熟，且<small about="#mwt232" typeof="mw:Transclusion">一作吾</small>願休王師。請公問主將<small about="#mwt233" typeof="mw:Transclusion">去聲</small>。焉<small about="#mwt234" typeof="mw:Transclusion">於虔切</small>用窮荒為。<br/><small about="#mwt235" typeof="mw:Transclusion">首戒邊將窮兵。　天寶之亂，由當時黷武所致，公已先見其兆矣。高為書記，軍事皆得參謀，故以休兵息民告之。　贈哥舒翰詩，先從朝廷發端，寄高書記詩，先從主將發端，起局正大。<br/>　黃希曰：<span class="book-name">寰宇記</span>：禹迹之内，山名崆峒者三，一在臨洮，一在安定，一在汝州。黃帝問道之所，專指汝州，此當是指臨洮。蓋河西節度治梁州，而洮、涼在唐並隸隴右。　古詩：高田種小麥。桓帝初童謠：小麥青青大麥枯。　<span class="book-name">通鑑</span>：積石軍每歲麥熟，吐蕃輒穫之，邊人呼為吐蕃麥莊。天寶六載，哥舒翰先伏兵於其側，寇至，斷其後，夾擊之，無一人得返者。自是不敢復來。此詩正指其事。<span class="book-name">唐志</span>：崆峒山在岷州，積石軍在廓州，廓去岷不遠。<br/>　<span class="book-name">詩</span>：王師之所。<br/>　<span class="book-name">江賦</span>：竭南極，窮東荒。詩言不必窮兵於荒外也。</small><br/>饑鷹未飽肉，側翅隨人飛。高生跨鞍馬，有似幽并<small about="#mwt236" typeof="mw:Transclusion">平聲</small>兒<small about="#mwt237" typeof="mw:Transclusion">一作并州兒</small>。脱身簿尉中，始與捶楚辭。<br/><small about="#mwt238" typeof="mw:Transclusion">此原其遠行之故。　窮而依人，有似饑鷹，且素負鞍馬之才，豈肯羈身一尉。　鮑欽止曰：捶楚，謂鞭朴有罪者。<br/>　朱注：<span class="book-name">魏志</span>：陳登喻呂布曰：「登見曹公，言待將軍，譬如養虎，當飽其肉，否則噬人。」公曰：「不如卿言，譬如養鷹，饑則為用，飽則颺去。」又：<span class="book-name">晉·載記</span>：慕容垂，猶鷹也，饑則附人，飽則高飛。<br/>　吳質<span class="book-name">答東阿王書</span>：情踊躍於鞍馬。<br/>　梁簡文帝詩：少解孫吳法，家本幽并兒。師氏曰：幽并二州，其俗習騎射也。　<span class="book-name">史記·張耳傳</span>：耳是時脱身遊。<br/>　司馬遷<span class="book-name">報任少卿書</span>：被箠楚受辱。<span class="book-name">後漢·陳寵傳</span>：宜滌蕩煩苛之法，輕薄箠楚，以濟羣生。<span class="book-name">説文</span>：捶：以杖擊也。箠與捶同，皆木名。</small><br/>借問今何官，觸熱向武威。答云<small about="#mwt239" typeof="mw:Transclusion">一作言</small>一書記，所愧國士知。人實不易<small about="#mwt240" typeof="mw:Transclusion">去聲</small>知，更<small about="#mwt241" typeof="mw:Transclusion">一作尤</small>須慎其儀。<br/><small about="#mwt242" typeof="mw:Transclusion">此誌其初為書記。設為問答，本於古詩。　不易知，見事人之難，慎其儀，見行己之難，此朋友規箴之義也。<br/>　程曉詩：今世褦襶子，觸熱到人家。<span class="book-name">舊唐書</span>：凉州屬河西道，<span class="date" title="619年">武德二年</span>置總管府<span class="date" title="請指定為“742年”或“908年”">，天寶元年</span>改武威郡，督凉、甘、肅三州。<span class="date" title="758年">乾元元年</span>復為凉州。洙曰：前漢武威郡，故匈奴休屠王地，武帝<span class="date" title="前101年">太初四年</span>開。<br/>　<span class="book-name">魏志</span>：太祖以陳琳、阮瑀為司空軍謀祭酒，掌書記室。<br/>　<span class="book-name">國策</span>：豫讓曰：「智伯以國士遇我」。庾信詩：疇昔國士遇，生平知己恩。<br/>　<span class="book-name">范雎傳</span>：侯嬴曰：「人固未易知，知人亦不易」。<br/>　<span class="book-name">詩</span>：敬慎威儀。黃庭堅注：<span class="book-name">陶侃傳</span>：諸參佐當正其衣冠，攝其威儀，何可亂頭養望，自謂曠達耶。</small><br/>十年出幕府，自可持旌麾<small about="#mwt243" typeof="mw:Transclusion">一作旗</small>。此行既特達，足以慰所思<small about="#mwt244" typeof="mw:Transclusion">一云亦足慰遠思</small>。男兒功名遂，亦在老大<small about="#mwt245" typeof="mw:Transclusion">唐佐切</small>時。<br/><small about="#mwt246" typeof="mw:Transclusion">此冀其將來建樹。高遇哥舒，已在暮年，故有功名老大之語。<br/>　蔡邕<span class="book-name">薦邊文韶表</span>：幕府初開，博選清英。師古曰：幕府者，以軍幕為義，軍旅無常居止，故以帳幕言之。廉頗、李牧市租皆入幕府，非因衛青始有其號。<br/>曹植<span class="book-name">離思賦</span>：欲畢力於旌麾。師氏曰：唐制，從軍歲久者，得為大郡，故云十年持旄麾。<br/>　蕭琛詩：之子兩特達。<br/>古詩：褰裳望所思。<br/>　陸機詩：男兒多遠志。　荀子：功名綦大。<br/>　古詩：老大徒傷悲。</small><br/>常恨結驩淺，各在天一涯<small about="#mwt247" typeof="mw:Transclusion">叶音宜</small>。又如參與商，慘慘中腸悲。驚風吹<small about="#mwt248" typeof="mw:Transclusion">一作飄</small>鴻鵠，不得相追隨。黃塵翳沙漠，念子何當<small about="#mwt249" typeof="mw:Transclusion">一作時</small>歸<small about="#mwt250" typeof="mw:Transclusion">古韻支微通用</small>。邊城有餘力，早寄從軍詩。<br/><small about="#mwt251" typeof="mw:Transclusion">末結送别之意。　方聚而散，故恨結驩之淺。别難復聚，又有參商之感。驚風二句，己不得往，黃塵二句，高不能來，故囑其寄詩以相慰。從軍詩，仍應記室。此章四句起，十句結，中三段各六句。<br/>　<span class="book-name">左傳</span>：願結驩於二三君。任昉詩：結驩三十載，生死一交情。<br/>　古詩：相去萬餘里，各在天一涯。<br/>　<span class="book-name">左傳</span>：子產以辰為商星，參為晉星。蘇武詩：昔為鴛與鴦，今為參與辰。此本左氏也，鄭司農説星土引<span class="book-name">春秋傳</span>曰：參為晉星，商為大火，始改左氏本文，而參商並稱。蔡琰<span class="book-name">胡笳</span>：同天隔越兮如商參。此又本於鄭氏也。<br/>　<span class="book-name">詩</span>：或慘慘畏咎。　陸倕詩：沉思結中腸。<br/>曹植詩：驚風飄白日。　<span class="book-name">張良傳</span>：鴻鵠高飛，一舉千里。<br/>曹植詩：飛蓋相追隨。<br/>　又賦：揚黃塵之冥冥。　<span class="book-name">前漢書</span>：隔以山谷，壅以沙漠。<br/>　蘇武詩：念子不得歸。<br/>　<span class="book-name">商君傳</span>：盡遷之於邊城。　諸葛頴詩：玄覽屬睿詞，風雲有餘力。<br/>　王仲宣有<span class="book-name">從軍詩</span>。</small><br/>
　　<small about="#mwt253" typeof="mw:Transclusion">錢謙益曰：<span class="book-name">唐書</span>：明皇方有事石堡城，詔問王忠嗣以攻取之略，忠嗣奏云：石堡險固，吐蕃舉國而守之，臣恐所得不如所失。帝因不快。六載，董延光獻策，請下石堡城。詔分兵接應，忠嗣僶勉而從。延光過期不免，訴忠嗣緩師，徵入貶官。八載，哥舒翰大舉兵，伐石堡城，拔之，士卒死者數萬，果如忠嗣之言。<span class="book-name">通鑒</span>：翰又遣兵於赤嶺西，開屯田，以謫卒二千戍龍駒島。冬，冰合，吐蕃大集，戍者盡沒。明皇有事於西戎，垂二十年，用哥舒翰於隴右，始克石堡城，而靡敝中國多矣。此詩以窮荒為戒，亦以見哥舒翰之謀國不如忠嗣也。</small><br/>
　　<small about="#mwt253" typeof="mw:Transclusion">按：捶楚有兩説，一云尉楚罪人，一云尉自受楚。<span class="book-name">邵氏聞見錄</span>引杜牧之詩云：「參軍與簿尉，塵土驚劻勷。一語不中治，鞭笞身滿瘡。」此指尉被捶楚也。張綖引韓昌黎詩云：「棲棲法曹掾，何處事卑陬。何況親犴獄，敲榜發奸偷。」則尉固以捶楚為職矣。友人萬斯同曰：與人贈别，而舉其戮辱賤事，恐不近情。考高適為封丘尉時作詩云：「秪言小邑無所為，公門百事皆有期。拜迎官長心欲碎，鞭撻黎庶令人悲。」故杜公送達夫云：「脱身簿尉中，始與捶楚辭。」即用高詩意也，還作捶楚他人為是。</small><br/>
　　<span id="feng_liu_zeng_ji_xian_yuan_cui-n676" about="#mwt254" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#feng_liu_zeng_ji_xian_yuan_cui-n676" class="mw-selflink-fragment">奉留贈集賢院崔<small about="#mwt255" typeof="mw:Transclusion">國輔</small>于<small about="#mwt256" typeof="mw:Transclusion">休烈</small>二學士</a></span><br/><small about="#mwt257" typeof="mw:Transclusion">鶴注：此當是<span class="date" title="752年">天寶十一載</span>作。公獻三賦，明皇奇之，召試文章。崔、于二學士，當是試文之官。公詩云：「集賢學士如堵牆，觀我落筆中書堂。」　<span class="book-name">唐詩紀事</span>：崔國輔，吳郡人，初授許昌令，累遷集賢直學士、禮部員外郎。　<span class="book-name">唐書</span>：于休烈，開元初第進士，自秘書省正字，累遷集賢殿學士，轉比部員外郎。　<span class="book-name">唐六典</span>：<span class="date" title="725年">開元十三年</span>，召學士張説等宴於集仙殿，改名集賢殿，修書所為集賢殿書院。五品以上為學士，六品以下為直學士。</small><br/>
　　昭代將垂白，途窮乃叫閽。氣衝星象表，詞感帝王尊。<br/><small about="#mwt258" typeof="mw:Transclusion">首敘獻賦之事。　上二説得悲憫。下二説得豪邁。<br/>　洙曰：昭代猶言明時，指本朝也。<span class="book-name">搜神記</span>：將辭昭代。　<span class="book-name">前漢·杜業傳</span>注：垂白老，言白髮下垂也。鮑照詩：垂白對講書。<br/>　阮籍哭窮途。　<span class="book-name">甘泉賦</span>：選巫咸兮叫帝閽。<br/>　宋之問詩：氣衝落日紅。　王融策文：上叶星象，下符川嶽。<br/>　洙曰：公嘗有詩云「往年文彩動人主」，即所謂「詞感帝王尊」也。錢箋<span class="book-name">唐六典</span>：延恩匭，凡懷才抱器希於聞達者投之。公獻<span class="book-name">三大禮賦</span>，進<span class="book-name">雕賦</span>、<span class="book-name">封西嶽賦</span>，皆投延恩匭，故曰「叫閽」、曰「詞感帝王」也。</small><br/>天老書題目，春官驗討論<small about="#mwt259" typeof="mw:Transclusion">平聲</small>。倚風遺鶂<small about="#mwt260" typeof="mw:Transclusion">音逸。鷁同</small>路，隨水到龍門。竟與蛟螭雜，空聞<small about="#mwt261" typeof="mw:Transclusion">一作寧無</small>燕雀喧。青冥<small about="#mwt262" typeof="mw:Transclusion">一作雲，非</small>猶契闊<small about="#mwt263" typeof="mw:Transclusion">一作連澒洞</small>，凌<small about="#mwt264" typeof="mw:Transclusion">舊作陵</small>厲不<small about="#mwt265" typeof="mw:Transclusion">一作小，非</small>飛翻。<br/><small about="#mwt266" typeof="mw:Transclusion">次言召試不遇。　上四，集賢應試。下四，送隸有司。　天老，謂宰相。春官，謂禮部。　遺鷁路，期免退飛。到龍門，意在騰躍。蛟螭雜，龍門難上矣。燕雀喧，鷁路却回矣。契闊不飛，無復飛騰之志也。<br/>　<span class="book-name">帝王世紀</span>：黃帝以風后配上台，天老配中台，五聖配下台，謂之三公。張衡詩：天老教軒皇。　<span class="book-name">晉書·山濤傳</span>：甄拔人才，各為題目。<span class="book-name">南史·杜之偉傳</span>：與學士劉陟等，抄撰羣書，各為題目。<br/>　<span class="book-name">周禮</span>：太宗伯為春官。　<span class="book-name">杜臆</span>：驗討論，謂考驗其文詞所自出，故赴試者語必典雅，唐詩可為後世羽儀者以此。孔安國<span class="book-name">書序</span>：討論墳典。隋煬帝<span class="book-name">賜劉炫詩</span>：名理窮研覈，英華恣討論。<br/>　<span class="book-name">左傳</span>：六鷁退飛，過宋都，風也。昭明太子啟：鷁路頹風。<br/>　<span class="book-name">三秦記</span>：龍門，在河東界，每暮春，有黃黑鯉魚自海及諸州爭來赴之，得上者便化為龍，否則曝腮點額而退。<br/>　<span class="book-name">南都賦</span>：憚虬龍兮怖蛟螭。<br/>　<span class="book-name">史記</span>：陳涉曰：「燕雀安知鴻鵠之志哉」。何胥詩：空餘燕雀喧。<br/>　青冥，注見首卷。　<span class="book-name">詩</span>：死生契闊。注：以為勞苦之意。今云青冥契闊，乃闊絕之義。<br/>　陳琳書：陵厲清浮，顧盼千里。<span class="book-name">抱朴子</span>：徒聞振翅竦身，不能凌厲九霄。　王粲詩：苟非鴻鵰，孰能飛翻。　朱注：公以詞賦，為人主所知，再降恩澤，止送隸有司，參列選序，故有青冥契闊之嘆。</small><br/>儒術誠難起，家聲庶已存。故山多藥物，勝概憶桃源。欲整還鄉旆，長懷禁掖垣。謬稱三賦在，難述二公恩。<br/><small about="#mwt267" typeof="mw:Transclusion">原注：甫獻<span class="book-name">三大禮賦</span>出身，二公嘗謬稱述。末欲東還，而敘留贈之意。　上四，失意思歸。下四，感别知己。　此章四句起，下二段各八句。<br/><span class="book-name">公孫弘傳</span>：弘習文法吏事，而又緣飾以儒術。　<span class="book-name">抱朴子</span>：起家作臺郎。　難起，謂不能奮起在位。家聲，謂詩名猶足紹祖也。<br/>　<span class="book-name">任昉傳</span>：四子並無術業，墮其家聲。　公系出襄陽，曾祖依藝始知洛之鞏縣，遂居於此。杜陵乃其宗族所在。<span class="name">夢弼</span>泥鹿門採藥、武陵桃源，遂以故鄉為襄陽。但移鞏已經四世，襄陽無復田廬可依矣。當從朱注，作洛陽故居。其曰：憶桃源，欲如秦人之避世耳，不必親至桃源也。<br/>　應瑒詩：日暮歸故山。　<span class="book-name">抱朴子</span>：仙人以藥物養身。<br/>　陶淵明<span class="book-name">桃花源記</span>：晉太元中，武陵人捕魚為業。緣溪行，忘路之遠近。忽逢桃花林夾岸，林盡水源，便得一山。捨舟從山口入，豁然開朗，屋舍儼然，阡陌交通，雞犬相聞，黃髮垂髫，並怡然自樂。見漁人，乃大驚，自云先世避秦時亂，率妻子邑人來此絕境，不復出焉。<span class="book-name">方輿勝覽</span>：桃源，在鼎州縣南二十里，旁有秦人洞。唐朗州，即宋鼎州，今為常德府桃源縣。<br/>　<span class="book-name">鸚鵡賦</span>：眷西顧而長懷。劉楨詩：誰謂相去遠，隔此西掖垣。師氏曰：禁中有東西兩掖垣，乃禁牆也。<br/>　江總詩：下筆成三賦。<br/>　范弘之牋：仰尊二公。</small><br/>
　　<span id="pin_jiao_xing-n679" about="#mwt269" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#pin_jiao_xing-n679" class="mw-selflink-fragment">貧交行</a></span><br/><small about="#mwt270" typeof="mw:Transclusion">鶴注：此必公獻賦後，久寓京華，故人莫有念之者，故有此作。梁氏編在<span class="date" title="752年">天寶十一載</span>，是也。</small><br/>
　　翻手作雲覆<small about="#mwt272" typeof="mw:Transclusion">音福</small>手雨，紛紛輕薄何須數<small about="#mwt273" typeof="mw:Transclusion">所主切</small>。君不見管鮑貧時交，此道今人棄如土。<br/><small about="#mwt274" typeof="mw:Transclusion">公見交道之薄，而傷今思古也。　<span class="book-name">杜臆</span>：作行止此四句，語短而恨長，亦唐人所絕少者。<br/>　<span class="book-name">史記</span>：陸賈説尉陀曰：「越殺王降漢，如反覆手耳。」　鮑照詩：暫交金石心，須臾雲雨隔。<br/>　<span class="book-name">史記</span>：漢王曰：天下紛紛。　張華詩：末世多輕薄。<br/>　<span class="book-name">史記</span>：管夷吾者，潁上人也，常與鮑叔牙游，叔知其賢。仲貧困，嘗欺鮑叔，叔終善遇之。已而鮑叔事齊公子小白，遂進管仲。仲既任政於齊，桓公以霸。仲曰：「生我者父母，知我者鮑叔也。」　<span class="book-name">後漢書</span>：宋弘曰：貧賤之交不可忘。<br/>　范雲詩：思舊昔言有，此道今已微。　<span class="book-name">莊子</span>：視喪其足，猶遺土也。</small><br/>
　　<span id="song_wei_shu_ji_fu_an_xi-n681" about="#mwt275" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#song_wei_shu_ji_fu_an_xi-n681" class="mw-selflink-fragment">送韋書記赴安西</a></span><br/><small about="#mwt276" typeof="mw:Transclusion">鶴注：安西都護府，治所在龜茲國城内，節度使撫寧西域。考<span class="date" title="752年">天寶十一載</span>，封常清為安西副大都護，攝御史中丞，持節充安西四鎮節度、經略、度支、營田副大使，知節度事，韋必為其書記也。公以<span class="date" title="751年">天寶十載</span>獻三賦，召試文章，待制集賢。詩云「公車留二年」，當是十一年作。　<span class="book-name">唐書</span>：元帥節度府有掌書記一人，關預軍中機密。</small><br/>
　　夫子欻<small about="#mwt278" typeof="mw:Transclusion">許勿切</small>通貴，雲泥相望懸。白頭無藉<small about="#mwt279" typeof="mw:Transclusion">申氏疑作籍</small>在，朱紱有哀憐。書記赴三捷<small about="#mwt280" typeof="mw:Transclusion">一作接</small>，公車留二年。欲浮江海去，此别意茫然。<br/><small about="#mwt281" typeof="mw:Transclusion">雲泥，包下四句。白頭無藉而朱紱見憐，此敘目前。韋赴書記，而己留公車，此敘别後。皆一雲一泥，相去懸絕處。末二，結出惜别意。　<span class="book-name">杜臆</span>：書記未是顯官，而作雲泥之歎，其窮可知。如<span class="book-name">投贈哥舒翰</span>，語極贊頌，望一書記尚不可得也。<br/>　晉丁彬書：雲泥異途，邈矣懸隔。<br/>　<span class="book-name">千金翼論</span>：老人之性，必恃其老，無有藉在。趙曰：無藉在，謂無所倚藉，故用對哀憐。申涵光曰：舊解作通籍及無聊意，俱杜撰。蓋言無着籍所在，如今籍貫之籍，身老無家，幸為朱紱所哀憐耳。<br/>　唐制：御史賜金印朱紱。韋書記必兼官御史，故云。　班固牋：將軍哀憐，賜固手迹。<br/>　書記，見前。　<span class="book-name">詩</span>：豈敢定居，一月三捷。<br/><span class="book-name">東方朔傳</span>：注：公車令，屬衛尉，上書者所詣。<br/>　曹冏<span class="book-name">六代論</span>：浮舟江海。<br/>　謝靈運詩：此别久無適。　鮑照詩：茫然荒野中。</small><br/>
　　<span id="id-__dou_tan_ge_ji_yuan_yi_ren-n683" about="#mwt282" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#id-__dou_tan_ge_ji_yuan_yi_ren-n683" class="mw-selflink-fragment">玄都壇歌寄元逸人</a></span><br/><small about="#mwt283" typeof="mw:Transclusion">鶴注：道書有玄都，所謂禹封五符，秘以金英之函，檢以玄都之印是也。詩蓋作於<span class="date" title="752年">天寶十一載</span>。　蔡夢弼曰：玄都壇，漢武帝所築，在長安南山子午谷中。<span class="book-name">十洲記</span>：玄都在北海，去岸三十六萬里，上有太玄都，仙伯真公所治。　師氏注：元逸人，隱道士也。盧注：李白與元丹丘遊，疑即此人。</small><br/>
　　故人昔隱東蒙峰，已佩含景<small about="#mwt285" typeof="mw:Transclusion">音影</small>蒼精龍。故人今居子午谷，獨並<small about="#mwt286" typeof="mw:Transclusion">步浪切，一作在</small>陰崖白<small about="#mwt287" typeof="mw:Transclusion">一作結</small>茅屋。<br/><small about="#mwt288" typeof="mw:Transclusion">首敘逸人之居。　元蓋自山東而遷居秦嶺者，開首敘明。<br/>　朱注：公<span class="book-name">同太白訪范隱居</span>詩「余亦東蒙客，憐君如弟兄」，此在魯郡作也。<span class="book-name">昔遊</span>詩「東蒙赴舊隱，尚憶同志樂」，正指元逸人言。陸放翁謂東蒙乃終南山峰名，引种明逸詩「登遍終南峰，東蒙最孤秀」為証，乃喜新之説，未足信也。<br/>　潘鴻曰：<span class="book-name">抱朴子</span>：道術諸經，可以却惡防身者有數千法，如含景，藏形等，不可勝計。又云：諸大符出於老君，其中有青龍符等術，用之可以得仙。此詩「已佩含景蒼精龍」，即所謂青龍符耳。　<span class="book-name">初學記</span>：後漢公孫瑞<span class="book-name">劍銘</span>：從革庚新，含景吐商。<span class="book-name">史記索隱</span>：<span class="book-name">文耀鉤</span>云：東宮蒼帝，其精為龍。<span class="book-name">神仙傳</span>：壺公云：「吾嘗佩含景，駕蒼精。」注：東方蒼龍，<span class="book-name">春秋繁露</span>：劍之在左，蒼龍象也。<br/>　<span class="book-name">漢書</span>：子午道，從杜陵直絕南山，逕漢中，注：子，北方也，午，南方也，言通南北道相當。<span class="book-name">秦記</span>：長安正南，山名秦嶺，谷名子午。<br/>　<span class="book-name">西征賦</span>：眺華嶽之陰崖。　顏師古<span class="book-name">漢書注</span>：白屋，茅屋也。</small><br/>屋前太古玄都壇，青石漠漠松<small about="#mwt289" typeof="mw:Transclusion">從<span class="book-name">文粹</span>，一作常</small>風寒。子規夜啼山竹裂，王母晝下<small about="#mwt290" typeof="mw:Transclusion">去聲</small>雲旗翻<small about="#mwt291" typeof="mw:Transclusion">一作蟠。</small><br/>
　　<small about="#mwt292" typeof="mw:Transclusion">　中記玄都壇景。　青石松風，地幽僻矣。子規夜啼，幾於裂竹聲，悲慘也。王母晝下，有似翻旗，尾動搖也。<br/>　<span class="book-name">列子</span>：太古至於今，年數固不可勝紀。　朱注：<span class="book-name">十洲記</span>：玄洲在北海，去岸三十六萬里，上有太玄都，仙伯真公所治。<span class="book-name">唐六典</span>：煬帝改佛寺為道場，道觀為玄壇。<br/>　<span class="book-name">神仙傳</span>：王烈之太行山中，見山破石裂數百丈，兩畔皆是青石。<span class="book-name">述異記</span>：利州葭萌縣玉女房，是大石穴，前有數竹，莖下有青石壇，每因風自掃。　梁簡文帝詩：淇水漠漠青苔浮。　劉繪詩：松風循路急。　張華詩：巢居知風寒。<br/>　<span class="book-name">禽經</span>：鸐，嶲周，子規也。江介曰子規，蜀右曰杜宇。注：甌越間曰怨鳥，夜啼達旦，血漬草木，凡啼必北向。山竹裂，别有三説。劉云：燒竹爆裂以驚去子規。謝注云：子規啼聲如竹裂。偽蘇注引竇誼居蜀之津源，子規啼而庭竹裂，出於妄撰。黃希謂：子規夜啼，而山竹為之欲裂，得之。補注：偽蘇注引竇誼游成都，聞子規聲一事，本屬妄撰。<span class="name">余闕</span><span class="book-name">峨山記</span>亦載此事。偽注起於南宋，<span class="name">闕</span>乃元人，恐系誤引。後來<span class="book-name">萬姓通譜</span>亦援為實事，皆訛以仍訛。<br/>　杜修可曰：王母，鳥名，故對子規。<span class="book-name">酉陽雜俎</span>云：齊郡函山有鳥，足青，嘴赤黃，素翼，絳顙，名王母使者。又，王椿齡云：其尾五色，長二三丈許，飛則翩翻，正如旗狀。　<span class="book-name">列仙傳</span>：穆王與王母會瑶池，雲旗霓裳擁簇，自天而下。<span class="book-name">九歌</span>：乘回風兮載雲旗。張希良曰：<span class="book-name">墨莊漫錄</span>云：宋宣和間，中官<span class="name">陳彥和</span>言嘗掌禽苑，四方所貢珍禽，不可殫舉。蜀中貢二鳥，狀如燕，色紺翠，尾甚多而長，飛則尾開，裊裊如兩旗，名曰王母。</small><br/>知君此計成<small about="#mwt293" typeof="mw:Transclusion">一作誠</small>長往，芝草琅玕日應<small about="#mwt294" typeof="mw:Transclusion">平聲</small>長<small about="#mwt295" typeof="mw:Transclusion">丁丈切</small>。鐵鎖高垂不可攀，致身福地何蕭爽。<br/><small about="#mwt296" typeof="mw:Transclusion">末稱其抱道高棲，超於塵俗。　芝草琅玕，仙家之食。鐵鎖高垂，仙人之居。福地蕭爽，逍遥自得也。　此章三段，各四句。<br/>　<span class="book-name">史記·留侯傳</span>：誰為此計者乎。　<span class="book-name">北山移文</span>：或歎幽人長往。<br/>　<span class="book-name">漢武内傳</span>：王母曰：「太上之藥，有黃庭芝草，碧海琅玕。」　邵注：仙人能種玉，故云日應長。<br/>　舊注：<span class="book-name">道藏經</span>：晉時有戍卒屯於子午谷，入谷之西，澗水窮處，忽見鐵鎖下垂，約有百餘丈。戍卒欲挽引而上，有虎蹲踞焉。<span class="book-name">法苑珠林</span>：終南山大秦嶺竹林寺，貞觀初，採蜜人山行，聞鐘聲，尋而往至焉。寺旁大竹林，可二頃，其人斷二竹節以盛蜜，尋路至大秦戍，具告防人。戍主利其大竹，遣人覓取，過小竹谷，達於崖下，有鐵鎖長三丈許，防人曳鎖，掣之大牢，將上，有二虎踞崖頭，向下大呼，其人怖，急返。<br/>　<span class="book-name">洞天福地記</span>：終南山太乙峰，在長安西南五十里，左右四十里内皆福地。　阮籍<span class="book-name">首陽山賦</span>：初蕭爽而揚音。虞元昌曰：是時道教盛行，山人王元翼紛紛撰妙寶真符。元逸人修真子午谷中，不求人知，自高人一等矣。　申涵光曰：「子規夜啼山竹裂，王母晝下雲旗翻」二語大類長吉，見此老無所不有也。</small><br/>
　　<span id="qu_jiang_san_zhang_zhang_wu_ju-n685" about="#mwt298" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#qu_jiang_san_zhang_zhang_wu_ju-n685" class="mw-selflink-fragment">曲江三章章五句</a></span><br/><small about="#mwt299" typeof="mw:Transclusion">此詩三章，舊注皆云<span class="date" title="757年">至德二載</span>，公陷賊中時作。按：詩旨乃自嘆失意，初無憂亂之詞，當是天寶十一載獻賦不遇後，有感而作。　李肇<span class="book-name">國史補</span>：進士既捷，大燕於曲江亭子，謂之曲江會。曲江大會在關試後，亦謂之開宴。據此，則知公之對景興慨，意固有所為矣。鶴注：<span class="book-name">寰宇記</span>：曲江池，漢武帝所造，名為宜春苑，其水曲折有似廣陵之江，故名。朱注：曲江在杜陵西北五里。康駢<span class="book-name">劇談錄</span>云：曲江池，本秦隑州，開元中疏鑿為勝境。其南有紫雲樓，芙蓉苑，其西有杏園，慈恩寺，花卉環列，煙水明媚，都人遊賞，盛於中和、上巳二節。</small><br/>
　　曲江蕭條秋氣高，菱荷枯折隨風濤，遊子空嗟垂二毛。白石素沙亦相蕩，哀鴻獨叫求其曹。<br/><small about="#mwt300" typeof="mw:Transclusion">首章，自傷不遇，其情悲。　在第三句點意，上二屬興，下二屬比。　菱荷枯折，引起二毛。沙石相蕩，自比飄流。哀鴻求曹，念及同氣也。<br/>　宋玉<span class="book-name">風賦</span>：蕭條衆芳。　<span class="book-name">月令</span>：以達秋氣。<span class="book-name">楚辭</span>：天高而氣清。<br/>　<span class="book-name">洛陽伽藍記</span>：葭芙被岸，菱荷覆水。　謝靈運詩：江闊壯風濤。<br/>蘇武詩：請為遊子吟。　<span class="book-name">左傳</span>：不禽二毛。注：頭白有二色。<br/><span class="book-name">詩</span>：白石鑿鑿。　江淹詩：素沙匝廣岸。<br/>　禰衡賦：哀鴻感類。　劉安<span class="book-name">招隱士</span>：禽獸駭兮亡其曹。</small><br/>
　　即事非今亦非古，長歌激越捎<small about="#mwt302" typeof="mw:Transclusion">所交切</small>林莽<small about="#mwt303" typeof="mw:Transclusion">莫補切</small>，比<small about="#mwt304" typeof="mw:Transclusion">毘至切</small>屋豪華固難數<small about="#mwt305" typeof="mw:Transclusion">所主切</small>。吾人甘作心似灰，弟姪何傷淚如雨<br/><small about="#mwt307" typeof="mw:Transclusion">次章，放歌自遣，其語曠。　歌聲激林，足以一抒胸臆，在第二句作截。江上豪華，久已灰心置之，弟姪何必為我傷心乎，蓋勸之達觀也。　<span class="book-name">杜臆</span>：即事吟詩，體雜古今。其五句成章，有似古體七言成句，又似今體。曰長歌者，連章疊歌也。<br/>　<span class="book-name">列子</span>：周之尹氏，有老役夫，晝則呻吟即事。陶潛詩：即事多所欣。謝靈運詩：即事怨睽攜。<br/>　蘇武詩：長歌正激烈。<span class="book-name">西都賦</span>：震聲激越。　宋玉<span class="book-name">風賦</span>：蹶石伐木，捎殺林莽。捎，動搖也。木曰林，草曰莽。<br/>　<span class="book-name">尚書大傳</span>：周民可比屋而封。　庾信詩：金穴盛豪華。　<span class="book-name">前漢·息夫躬傳</span>：僕遫不足數。<br/>　<span class="book-name">西征賦</span>：陋吾人之拘攣。　<span class="book-name">莊子</span>：心固可使如死灰乎。<br/>　王績詩：衰宗多弟姪。　古樂府：孤兒淚下如雨。</small><br/>
　　自斷<small about="#mwt309" typeof="mw:Transclusion">丁亂切</small>此生休問天，杜曲幸有桑麻田，故將移住南山邊。短衣匹馬隨李廣，看射<small about="#mwt310" typeof="mw:Transclusion">裳炙切</small>猛虎終殘年。<br/><small about="#mwt311" typeof="mw:Transclusion">三章，志在歸隱，其辭激。　窮達休問於天，首句陡然截住。因杜曲，故及南山，因南山，故及李廣射虎。一時感慨之情，豪縱之氣，殆有不能自掩者矣。<br/>　陶潛詩：聊復得此生。　杜修可曰：<span class="book-name">楚辭·天問篇序</span>：天問者，屈子之所作也。何不言問天，天尊不可問。<br/>　杜曲在長安，俗云：南城韋杜，去天尺五。<span class="book-name">雍錄</span>：樊川韋曲東十里，有南杜、北杜。杜固謂之南杜，杜曲謂之北杜。二曲，名勝之地。　東方朔<span class="book-name">諫起上林苑疏</span>：其地有桑麻竹箭之饒。<span class="book-name">西都賦</span>：桑麻鋪棻。<br/>　甯戚<span class="book-name">飯牛歌</span>：短布單衣適至骭。　<span class="book-name">越絕書</span>：匹馬啼嗥。<span class="book-name">文心雕龍</span>：車兩馬疋，以並耦為用，蓋車貳佐乘，馬儷驂服，服乘不隻，故名號必雙，名號一定，則雖單為疋矣。匹夫匹婦，亦取配義也。　<span class="book-name">漢·李廣傳</span>：廣屏居藍田南山中。射獵，見草中石，以為虎而射之，中石没羽，視之，石也。廣所居郡，聞有虎，常自射之。　詩中「故將」二字，乃承上之詞，或因<span class="book-name">李廣傳</span>有「故將軍」語，遂指當時武將謝官者，恐不合詩意。</small><br/>
　　<small about="#mwt312" typeof="mw:Transclusion">王嗣奭曰：先言鴻求曹，以起次章弟姪之傷。次言心似灰，以起末章南山之隱。三章氣脉相屬，總以九迴之苦心，發清商之怨調。此公學三百篇遺貌，而傳神者也，觀命題可見。而自謂非今非古，意可知矣。嘗謂公此詩，學<span class="book-name">三百</span>，<span class="book-name">七歌</span>，學<span class="book-name">離騷</span>，<span class="book-name">新安吏</span>諸作，學古樂府，俱自開堂奧，不肯優孟古人。<br/>　盧世㴶曰：<span class="book-name">曲江</span>三章，塌翼驚呼，忽遨天際，國風之後，又續國風。</small><br/>
　　<span id="feng_zeng_xian_yu_jing_zhao_er_shi_yun-n689" about="#mwt313" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#feng_zeng_xian_yu_jing_zhao_er_shi_yun-n689" class="mw-selflink-fragment">奉贈鮮于京兆二十韻</a><br/></span><small about="#mwt314" typeof="mw:Transclusion">鶴注：<span class="book-name">通鑑</span>：<span class="date" title="753年">天寶十二載</span>正月，京兆尹<span class="name">鮮于仲通</span>諷選人，請為<span class="name">國忠</span>刻頌，立於省門。制<span class="name">仲通</span>撰其詞，則<span class="name">仲通</span>為京兆尹，在十一年十一月<span class="name">國忠</span>為相後也。詩云「獻納紆皇眷，中間謁紫宸」，當是公獻賦待詔集賢院後，十一年十二月作也。錢箋:顏魯公<span class="book-name">仲通墓碑</span>及<span class="book-name">離堆記</span>：天寶九載，充劍南節度副大使，十一載，拜京兆尹。仲通拜京兆，自劍南入。<span class="book-name">舊書</span>云：為京兆尹、劍南節度使，誤也。<span class="book-name">唐書·李叔明傳</span>：叔明，本姓鮮于氏。兄仲通，字向，天寶末為京兆尹。<span class="book-name">楊國忠傳</span>：國忠素德仲通，使討雲南，舉軍没，以白衣領職。未幾，國忠引為京兆尹。鄭曰：鮮于，複姓。</small><br/>
　　王國稱多士，賢良復<small about="#mwt316" typeof="mw:Transclusion">扶又切</small>幾人。異才應<small about="#mwt317" typeof="mw:Transclusion">平聲</small>間<small about="#mwt318" typeof="mw:Transclusion">去聲</small>出<small about="#mwt319" typeof="mw:Transclusion">一作世</small>，爽氣必殊倫。始見張京兆，宜居漢近臣。驊騮開道路，鵰鶚離<small about="#mwt320" typeof="mw:Transclusion">去聲</small>風塵。<br/><small about="#mwt321" typeof="mw:Transclusion">前三段稱鮮于，後三段公自敘。首從多士形起，稱其才氣傑出。　驊騮，喻異才。鵰鶚，喻爽氣。上下四句，自相呼應。<br/>　<span class="book-name">詩</span>：思皇多士，生此王國。<br/>漢文帝詔：將何以來遠方之賢良。<br/>　孔融表：近日<span class="name">路粹</span>、<span class="name">嚴象</span>，亦用異才。<span class="book-name">公孫弘贊</span>：異人間出。<br/>　<span class="book-name">世説</span>：桓宣武素有雄情爽氣。　左思詩：與世亦殊倫。<br/>　<span class="book-name">漢書</span>：膠東相張敞治京兆，略循趙廣漢之迹。元帝即位，待詔<span class="name">鄭明</span>薦<span class="name">敞</span>先帝名臣，宜傅輔皇太子。<br/>　<span class="book-name">國語</span>：近臣盡規。<br/>　<span class="book-name">穆天子傳</span>：右服驊騮而左騄耳。郭璞注：驊騮，色如華而赤。　<span class="book-name">吳志</span>：孫權書：自道路開通。<br/>　<span class="book-name">高唐賦</span>：鵰鶚鷹鷂，飛揚伏竄。邵注：鵰、鶚，皆鷙鳥之大者，而鶚又大於鵰。　<span class="book-name">王文憲集序</span>：脱落風塵。</small><br/>侯伯知何算<small about="#mwt322" typeof="mw:Transclusion">一作等</small>，文章實致身。奮飛超等級，容易<small about="#mwt323" typeof="mw:Transclusion">去聲</small>失沉淪。脱略磻溪釣，操持郢匠斤。雲霄今已逼，台袞更誰親。<br/><small about="#mwt324" typeof="mw:Transclusion">次從侯伯形起，稱其位望特優。　當今侯伯雖多，鮮于獨以文章進身，一旦奮飛而起，則向之沉淪頓失矣。磻溪，言遇合之遲，郢匠，言鋒鋩之利，二句承「失沉淪」。雲霄，言得近天子，台袞，言得交宰相，二句承「超等級」。亦上下四句，自為開闔。　顏魯公<span class="book-name">墓碑</span>：「仲通年近四十舉鄉貢進士，五十始擢一第，從官十年而後超登四岳。」可見其晚年始遇。<br/>　陸機<span class="book-name">五等諸侯論</span>：侯伯無可亂之符。　何足算，見<span class="book-name">論語</span>。<br/>　<span class="book-name">典論</span>：文章，經國之大業。　晉王導帖：足下所欲致身處，尚在彀中。<br/>　吳均詩：相須無羽翮，何由總奮飛。　<span class="book-name">記</span>：貴賤之等級。<br/>　<span class="book-name">東方朔傳</span>：談何容易。　<span class="book-name">抱朴子</span>：運屯則沉淪於勿用。<br/>　<span class="book-name">恨賦</span>：脱略公卿。　<span class="book-name">水經注</span>：渭水之右，磻溪水注之，溪中有泉，謂兹泉，東南隅石室，太公所居，水次平石，即太公垂釣之所。<br/>　<span class="book-name">莊子</span>：何其無操持與。　又：郢人堊墁其鼻端，若蟬翼，使匠石斲之，匠石運斤成風，盡堊而鼻不傷。<br/>　張昶<span class="book-name">華山堂闕銘</span>：必雲霄之路，可升而起。<br/>　王褒<span class="book-name">尉遲公碑</span>：任隆台袞。趙注：上公應天上三台，三公一命袞。</small><br/>鳳穴雛皆好，龍門客又新。義聲紛感激，敗績自逡巡。<br/><small about="#mwt325" typeof="mw:Transclusion">中四，結上以起下。　墓碑謂其有子六人，皆有令聞。又謂輕財尚義，果於然諾，此即鳳雛龍門之説也。敗績逡巡，自歎蹇於遭際。<br/>　<span class="book-name">山海經</span>：丹穴之山有鳥焉，其狀如雞，五采而文，名曰鳳凰。<span class="book-name">北史·文苑傳</span>：飾羽儀於鳳穴。<span class="book-name">晉書</span>：陸雲幼時，吳尚書閔鴻見而奇之，曰：「此兒若非龍駒，定是鳳雛。」<br/><span class="book-name">李膺傳</span>：膺性簡亢，被容接者，名為登龍門。<br/>　傅玄詩：義聲馳雍凉。　趙岐<span class="book-name">孟子章旨</span>：千載聞之，猶有感激。<br/><span class="book-name">左傳</span>：以敵大崩曰敗績。　<span class="book-name">過秦論</span>：逡巡而不敢進。</small><br/>途遠<small about="#mwt326" typeof="mw:Transclusion">一作永</small>欲何向，天高難重陳。學詩猶孺子<small about="#mwt327" typeof="mw:Transclusion">一云子夏</small>，鄉賦忝<small about="#mwt328" typeof="mw:Transclusion">一作念</small>嘉賓。不得同晁錯，吁嗟後郄<small about="#mwt330" typeof="mw:Transclusion">音隙</small>詵。計疏疑翰墨，時過憶松筠。<br/><small about="#mwt331" typeof="mw:Transclusion">此追敘應舉下第，事在<span class="date" title="735年">開元二十三年</span>。　途遠天高，進身無階也，猶孺子，公年尚少，忝嘉賓，時登鄉薦。引晁、郄二公，言知遇弗如古人。計疏，不善干謁。時過，欲收晚節也。<br/>　<span class="book-name">主父偃傳</span>：日暮途遠。<br/>　曹植云：天高聽遠。　劉琨詩：棄置勿重陳。<br/><span class="book-name">論語</span>：學詩乎。<span class="book-name">史記</span>：孺子可教矣。<br/>　鄉賦：謂鄉舉。　<span class="book-name">詩</span>：我有嘉賓。<span class="book-name">小序</span>：<span class="book-name">鹿鳴</span>：宴羣臣嘉賓也。<br/>　<span class="book-name">晁錯傳</span>：文帝詔有司舉賢良文學，錯在選中。時對策者百餘人，惟錯為高第，由是選中大夫。<br/>　<span class="book-name">詩</span>：吁嗟麟兮。　<span class="book-name">晋書</span>：泰始中，舉賢良直言之士，郄詵以對策上第，拜議郎。<br/>　<span class="book-name">史記·范雎傳</span>：其於計疏矣。曹植書：豈徒以翰墨為勳績。<br/>　<span class="book-name">學記</span>：時過然後學。　任昉<span class="book-name">求立館啟</span>：竟松筠於歲晚。</small>
　　<br/>獻納紆皇眷，中間謁紫宸。且隨諸彦集，方覬薄才伸。破膽遭前政，陰謀獨秉鈞。微生霑忌刻，萬事益酸辛。<br/><small about="#mwt332" typeof="mw:Transclusion">此敘獻賦召試，事在<span class="date" title="751年">天寶十載</span>。紆皇眷，曲荷主知。謁紫宸，應試殿中。破膽以下，恨李林甫之忌才。只陰謀忌刻四字，極盡姦邪情狀。　按<span class="book-name">李林甫傳</span>：天寶六載，帝詔天下通一藝以上者皆詣京師。林甫恐對策者斥言其奸，乃委尚書省覆試，遂無一人及第。公初應詔而見黜，後以召試而仍棄，皆林甫為之。今林甫已去，故云前政。<br/>　<span class="book-name">兩都賦序</span>：言語侍從之臣，朝夕論思，日月獻納。　沈約<span class="book-name">齊安陸昭王碑</span>：皇情眷眷。<br/>阮瑀書：中間尚淺也。　<span class="book-name">唐六典</span>：紫宸殿，即内朝正殿。<br/>錢箋：公獻<span class="book-name">三大禮賦</span>，命待詔於集賢院，所謂「諸彥集」也。江淹<span class="book-name">别賦</span>：金閨諸彦。<br/>　<span class="book-name">嚴助傳</span>：越人綿力薄才。<br/>　<span class="book-name">谷永傳</span>：臣所以破膽寒心。　<span class="book-name">孔叢子</span>：文咨曰：「不害前政而有成」。<br/>　孫綽<span class="book-name">喻道論</span>：陰謀之人，子孫不昌。　<span class="book-name">詩</span>：秉國之鈞。<br/>牛弘詩：微生逢大造。　庾信賦：既言多於忌刻。<br/>　謝靈運詩：萬事俱零落。阮籍詩：悽愴懷酸辛。</small><br/>　交合丹青地，恩傾雨露辰。有儒愁餓死，早晚報平津。<br/><small about="#mwt334" typeof="mw:Transclusion">末望汲引，乃贈詩本意。　仲通與國忠交合，則施恩正易為力，故託以窮愁之狀，報於平津。　此章前後四段，各八句，中腰、結尾，各四句。<br/>　<span class="book-name">鹽鐵論</span>：公卿者，神化之丹青。<br/>　賀凱詩：恩榮雨露濡。<br/>　<span class="book-name">朱買臣傳</span>：終餓死於溝中耳。<br/>　<span class="book-name">韓非子</span>：無早晚之失。　<span class="book-name">漢·公孫弘傳</span>：元朔中，代薛澤為丞相，封平津侯，開閣延士。平津，比國忠，舊指京兆。朱注力辯其誤。</small><br/>
　　<small about="#mwt335" typeof="mw:Transclusion">錢謙益曰：公<span class="book-name">投贈鮮於京兆</span>詩，與顏魯公<span class="book-name">神道碑</span>，敘次略同。顏碑記節度劍南，拔吐蕃摩彌城，而不載南詔之役，公詩美其文章義激，而不及其武略。古人不輕談人若此。<br/>少陵之投詩京兆，鄰於餓死，昌黎之上書宰相，迫於饑寒，當時不得已而姑為權宜之計，後世宜諒其苦心，不可以宋儒出處，深責唐人也。</small><br/>
　　<span id="bai_si_xing-n692" about="#mwt336" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#bai_si_xing-n692" class="mw-selflink-fragment">白絲行</a></span><br/><small about="#mwt337" typeof="mw:Transclusion">此詩當是天寶十一二載間，客居京師而作，故末有忍羈旅之説，當依梁氏編次。師氏謂此詩乃譏<span class="name">竇懷貞</span>。鶴云：<span class="name">懷貞</span>亡於<span class="date" title="713年">開元元年</span>，公時纔兩歲，於年月不合。</small><br/>
　　繰絲須長不須白，越羅蜀錦金粟尺。象<small about="#mwt338" typeof="mw:Transclusion">一作牙</small>床玉手亂殷<small about="#mwt339" typeof="mw:Transclusion">烏間切</small>紅，萬草千花動凝碧。已悲素質隨時染<small about="#mwt340" typeof="mw:Transclusion">一作改</small>，裂下<small about="#mwt341" typeof="mw:Transclusion">去聲</small>鳴機色相射<small about="#mwt342" typeof="mw:Transclusion">食亦切</small>。美人細意熨貼平，裁縫滅盡針線跡。<br/><small about="#mwt343" typeof="mw:Transclusion">此見繰絲而託興，正意在篇末。上段，有踵事增華之意。　欲成羅錦，用尺量絲，故須長。所織花草，色兼紅碧，故不須白。熨貼裁縫，製為舞衣也。　象床，指機床。玉手，指織女。亂殷紅，謂經緯錯綜。動凝碧，謂光彩閃鑠。<br/>　<span class="book-name">記</span>：夫人繅，三盆手。朱注：<span class="book-name">廣韻</span>：繅，繹繭為絲也，繰同。鮑照詩：繰絲復鳴機。<br/>　<span class="book-name">唐書</span>：越州土貢，花文、寶花等羅。魏文帝詔：每得蜀錦，殊不相似。　何遜詩：金粟裹搔頭。尺以金粟飾之，富貴家之物。<br/>　<span class="book-name">國策</span>：孟嘗君至楚，獻象床，直千金。　江淹賦：惜玉手之空佇。　<span class="book-name">廣韻</span>：殷，赤黑色。<span class="book-name">左傳</span>：左輪朱殷。<br/>　王子安<span class="book-name">青苔賦</span>云：縈修樹而凝碧。<br/>王彪之詩：絲染墨悲歎，路岐楊感悼。庾信<span class="book-name">連珠</span>：白羽素絲，隨其所染。<br/>　謝朓詩：望望下鳴機。　朱注：色相射，五色射人也。<br/>　<span class="book-name">班彪傳</span>：細意委曲。　<span class="book-name">南史</span>：何敬容衣裳不整，伏床熨之。楊慎曰：<span class="book-name">王莽傳</span>有威斗，即尉斗也。威與尉音相近，本音畏，轉音鬱。<span class="book-name">隋書</span>：李穆奉尉斗於楊堅曰：「願公執威柄，以尉安天下。」史炤<span class="book-name">通鑑釋文</span>：尉斗，火斗，持火以申繒也。俗加火作熨。<span class="book-name">説文</span>：尉與熾本一字，從上按下也。又，持火申繒也。今俗言平曰尉帖，杜詩「美人細意熨帖平」是也。又，白樂天詩：「金斗熨波刀剪文」<br/>　曹植樂府：裁縫紈與素。</small><br/>春天衣<small about="#mwt346" typeof="mw:Transclusion">去聲</small>著<small about="#mwt347" typeof="mw:Transclusion">陟略切</small>為<small about="#mwt348" typeof="mw:Transclusion">去聲</small>君舞，蛺蝶飛來黃鸝語。落絮遊絲亦有情，隨風照日宜<small about="#mwt349" typeof="mw:Transclusion"><span class="book-name">英華</span>同一作疑</small>輕舉。香汗清<small about="#mwt350" typeof="mw:Transclusion">一作輕</small>塵汙<small about="#mwt351" typeof="mw:Transclusion">去聲</small>顏色<small about="#mwt352" typeof="mw:Transclusion"><span class="book-name">英華</span>作似微汙，一作汙不著</small>，開新合故置何許。君不見才<small about="#mwt353" typeof="mw:Transclusion"><span class="book-name">英華</span>作志</small>士汲引難，恐懼棄捐忍羈旅。<br/><small about="#mwt354" typeof="mw:Transclusion">下段，有厭故喜新之感。　蝶趁舞容，鸝應歌聲，落絮游絲乘風日而綴衣前，此人情趨附者多。一經塵汗汙顏，棄置何所，見繁華忽然零落矣。士故有鍳於此，不輕受汲引，而甘忍羈旅，誠恐一旦棄捐，等於敝衣耳。翫末二語，公之不屑隨時俯仰可知。此章兩段，各八句。<br/>　徐君倩詩：衣著一時新。　鮑照詩：催絃急管為君舞。<br/>　何遜詩：黃鸝隱葉飛，蛺蝶縈空戲。<br/>　庾信詩：落絮鵝毛下。徐陵詩：柳絮飛還聚，遊絲斷復結。<br/>　庾肩吾詩：桃紅柳絮白，照日復隨風。「照日宜輕舉」，謂絲絮飄颺，與衣之輕舉相宜。　<span class="book-name">楚辭</span>：願輕舉以遠遊。<br/>　六朝詩：朱顏潤紅粉，香汗沾玉色。　古詩：空床委清塵。　邢劭詩：桃李無顏色。<br/>　衣裳在笥，故有開合。漢艷歌：乍開乍合。　<span class="book-name">世説</span>：桓冲妻曰：「衣不經新，何由而故。」阮籍詩：君子在何許。<br/>　嵇康<span class="book-name">琴賦</span>：歷世才士，並為之賦。　<span class="book-name">劉向傳</span>：禹稷與皋陶，傳相汲引，不為比周。　汲引難，難就薦引也，即記難進易退之難。<br/>　魏甄后<span class="book-name">塘上行</span>：莫以豪賢故，棄捐素所愛。　<span class="book-name">左傳</span>：羈旅之臣。<span class="book-name">漢書</span>張晏注：羈，寄也。旅，客也。</small><br/>
　　<small about="#mwt355" typeof="mw:Transclusion">	錢謙益曰：<span class="book-name">傅咸集</span>載郭泰機詩云：「皦皦白素絲，織為寒女衣。寒女雖妙巧，不得秉機杼。天寒知運速，況複雁南飛。衣工秉刀尺，棄我忽若遺。人不取諸身，世事焉所希。況複已朝餐，曷由知我飢。」此詩用泰機之詩而反之。泰機以白絲寒女自喻，而致憾於衣工之棄我，以冀咸之相薦。公詩謂白絲素質，隨時染裂，有香汗清塵之污，有開新合故之置，所以深思汲引之難，恐懼棄捐而忍於羈旅也。<br/>鰲按：詩詠白絲，即墨子悲素絲意也。已悲素質隨時染，當其渲染之初，便是汗汙之漸，及其見置時，欲保素質得乎。唯士守貞白，則不隨人榮辱矣。此風人有取於素絲歟。</small><br/>
　　<span id="pei_zheng_guang_wen_you_he_jiang_jun_shan_lin_shi_shou-n694" about="#mwt356" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#pei_zheng_guang_wen_you_he_jiang_jun_shan_lin_shi_shou-n694" class="mw-selflink-fragment">陪鄭廣文遊何將軍山林十首</a></span><br/><small about="#mwt357" typeof="mw:Transclusion">鶴注：<span class="name">鄭虔</span>膺博士之命，在天寶九載。以詩中第五首考之，是公未定官時遊此，當在十一二載間。　<span class="book-name">東方朔傳</span>：竇太主曰：「回與枉路，臨妾山林」。注：園中有山，故言山林。<span class="book-name">通志</span>：少陵原，乃樊川北原，自司馬村起，至何將軍山林而盡，其高三百尺，在杜城之東，韋曲之西，俗呼為塔陂。</small><br/>
　　不識南塘<small about="#mwt359" typeof="mw:Transclusion">一作唐</small>路，今知第五橋。名園依綠水，野竹上<small about="#mwt360" typeof="mw:Transclusion">上聲</small>青霄。谷口舊相得，濠梁同見招。平生為<small about="#mwt361" typeof="mw:Transclusion">去聲</small>幽興<small about="#mwt362" typeof="mw:Transclusion">去聲</small>，未惜馬蹄遥。<br/><small about="#mwt363" typeof="mw:Transclusion">首章領起，乃未至而遥望之詞。　上四，何氏山林。下四，陪鄭同遊。　自塘至橋，橋畔有園，園中有竹，層次如畫。谷口，指鄭。濠梁，指何。　趙汸曰：何於鄭為舊交，因而并招及己，但以素有山林幽意，故作此遊，非輕赴人招也，説得曲折微婉。　<span class="book-name">杜臆</span>：末拈幽興，為十首之綱。<br/>　<span class="book-name">世説</span>：祖逖曰：「昨夜復南塘一遊」，此借其字。朱注：許渾詩云：「背嶺枕南塘」。意亦在韋曲左右。<br/>　<span class="book-name">通志</span>：韋曲之西，有華巖寺，寺西北有雁鶩坡，坡西北有第五橋。張禮<span class="book-name">遊城南記</span>：第五橋在韋曲西，以姓得名。<br/>　<span class="book-name">世説</span>：王子敬自會稽經吳。顧辟疆有名園，先不識主人，徑往其家。　魏文帝詩：菱芡覆綠水。<br/>　庾肩吾詩：野竹交臨浦。<span class="dynasty">梁</span><span class="name">王訓</span>詩：石橋通小澗，竹路上青霄。<br/>　谷口，用<span class="name">鄭子真</span>事，注見首卷。<br/>　<span class="book-name">莊子</span>：莊子與惠子同遊濠梁之上。吳論：園以水勝，故稱濠梁。　陶潛詩：山澤久見招。<br/>　陳子昂詩：山深興轉幽。<br/>　<span class="book-name">盤中詩</span>：何惜馬蹄歸不數。</small><br/>
　　<small about="#mwt364" typeof="mw:Transclusion">趙汸曰：凡一題而賦數首者，須首尾布置，有起有結，每章各有主意，無繁複不倫之失，乃是家數。觀此十章及後五章可見。<br/>　王嗣奭曰：山林與園亭異。依山臨水，連村落，包原隰，溷樵漁，王右丞<span class="book-name">輞川</span>似之，非止一丘一壑之勝而已。合觀十首，分明一篇遊記，有首有尾，中間或賦景，或寫情，經緯錯綜，曲折變化，用正出奇，不可方物。<br/>　吳門顧氏曰：首章言馬蹄，四章言没馬，八章言走馬，蓋此遊有馬無舟，故舵樓疑越，刺船思郢，乃虚擬舟楫之趣，非實事也。<br/>　黃生曰：首章敘入何鄭，他人不免費手，此能引古為喻，語不繁而意已明，何等簡淨。</small><br/>
　　百頃風潭上，千章<small about="#mwt366" typeof="mw:Transclusion"><span class="book-name">草堂本</span>作重</small>夏木清。卑枝低結子，接葉暗巢鶯。鮮鯽銀絲鱠，香芹碧澗羹。翻疑舵<small about="#mwt367" typeof="mw:Transclusion">徒可切</small>樓底，晚飯越中行。<br/><small about="#mwt368" typeof="mw:Transclusion">二章，誌林中景物之勝。　首二為綱，三四承夏木，五六承風潭，末乃觸景而念昔遊。　風潭覆以夏木，見其蕭森可愛。　朱注：卑枝、接葉二句，古人所謂疊韻詩。　食有芹鯽，乃初到而留飲。末云晚飯。蓋至暮而留宿矣。<br/>　庾信詩：交柯乍百頃，擢木或千尋。　黃希曰：潭當是廣濟潭，在萬年縣，<span class="name">祖孫登</span>詩：風潭如拂鏡，山溜似調琴。<br/>　<span class="book-name">前漢·貨殖傳</span>：山居千章之荻。注：大樹曰章。　陶潛詩：夏木獨森疏。<br/>　方氏疑「卑」、「低」二字犯重，然古人亦所不避。太白詩云：「玉窗青青下落花」，「下」、「落」兩字，不免犯重，但「下」就窗前言，「落」就花片言，亦自有别。　<span class="book-name">列子</span>：鴻鵠高飛，不集卑枝。　孫擢詩：晚花猶結子。<br/>　周景式<span class="book-name">孝子傳</span>：三荆同株，接葉連陰。<br/>　銀絲，鮮鱠之色。碧澗，芹草所生。　<span class="book-name">洛陽伽藍記</span>：王肅至魏，飯鯽魚羹。　<span class="book-name">酉陽雜俎</span>：南孝廉善斫膾絲，縷輕可飛。<br/>　<span class="book-name">呂氏春秋</span>：菜之美者，雲夢之芹。<span class="book-name">説文</span>：楚葵，水芹也，今水中芹菜，一名水英。謝靈運詩：銅陵映碧澗。<br/>　庾信詩：翻疑承毒水。　南方大船，尾有舵樓。仲長統詩：微風為舵。<br/>　公年二十時，曾遊吳越。</small><br/>
　　萬里戎王子，何年别月支。異花來<small about="#mwt369" typeof="mw:Transclusion">舊作開，犯重。<span class="book-name">杜臆</span>作來，蓋音近而訛耳</small>絕域，滋蔓匝清池。漢使<small about="#mwt370" typeof="mw:Transclusion">去聲</small>徒<small about="#mwt371" typeof="mw:Transclusion">許作慚</small>空到，神農竟不知。露翻兼雨打，開拆漸<small about="#mwt372" typeof="mw:Transclusion">荆作漸，一作日</small>離披。<br/><small about="#mwt373" typeof="mw:Transclusion">三章，記林間花卉之奇。首記花名，次記花種，五六承異花，見其可貴，七八承滋蔓，憐其易謝。　張騫不攜此種，故曰空到，<span class="book-name">本草</span>弗載其名，故曰不知。　<span class="book-name">杜臆</span>：「開拆」頂「露翻」。「離披」頂「雨打」。<br/>　<span class="book-name">本草</span>：<span class="name">日華子</span>云：獨活，一名戎王使者。戎王子，當是其類。<span class="book-name">朱子語類</span>：未知何種。　鶴曰：加一「戎」字，言其來自戎中，猶云戎菽、戎葵。<span class="book-name">杜臆</span>：人競珍之，故猶稱「戎王子」。胡夏客曰：外國王子入居内地，攜有其土異花，何將軍得其種也。此説「戎王子」是借人稱花。<br/>　<span class="book-name">漢書注</span>：月支，西域外國也。<span class="book-name">舊唐書</span>：肅州酒泉郡，漢月氏國地。氏，音支。<br/>　<span class="book-name">水經注</span>：水側生異花。　李陵書：出征絕域。<br/>　<span class="book-name">左傳</span>：無使滋蔓。　王儉詩：蘭生已匝苑。　<span class="book-name">子虚賦</span>：游於清池。<br/>　<span class="book-name">史記</span>：漢使至。<br/>宋玉<span class="book-name">九辯</span>：奄離披此梧楸。</small><br/>
　　<small about="#mwt374" typeof="mw:Transclusion">初疑第五句「空」字上不應用「徒」字，後見<span class="book-name">許彦周詩話</span>作「漢使慚空到」，但「慚」字又下得太實。楊升菴云：古人用字，有不嫌重者。<span class="book-name">左傳</span>：十年尚猶有餘臭。「猶」即「尚」也。<span class="book-name">書經</span>：弗遑暇食。「遑」即「暇」也。據此則「徒」、「空」不妨連用矣。若實字便不當疊用，太白<span class="book-name">懷張子房</span>詩：「我來圯橋上」，却是言橋橋，可乎。</small><br/>
　　旁舍連高竹，疏籬帶晚花。碾渦深没馬，藤蔓曲藏<small about="#mwt375" typeof="mw:Transclusion">一作垂</small><span about="#mwt376" typeof="mw:Transclusion">蛇</span>。詞賦工無<small about="#mwt377" typeof="mw:Transclusion">一作何</small>益，山林跡未賒。盡捻<small about="#mwt378" typeof="mw:Transclusion">捻，<span class="book-name">正異</span>作拈，奴兼切</small>書籍賣，來問爾東家。<br/><small about="#mwt379" typeof="mw:Transclusion">四章，羨林傍幽僻之致。　上四寫景，下四敘情，上四以整鍊為工，下四以蕭疏見致，俱有章法。　「没馬」是實事，「藏蛇」是想像。　<span class="book-name">杜臆</span>：公獻賦不售，故欲賣書買宅，乃憤激之詞。　此云晚花，七章言清晨白日，見其次第。<br/>　<span class="book-name">漢書</span>：高祖適從旁舍來。<br/>梁簡文帝詩：晚花欄下照，疏螢簟上飛。<br/>　<span class="book-name">莊子</span>：輪碾地。<span class="book-name">西京賦</span>：當足見碾，值轂被轢。此言碾轍底陷處，水漩成渦，偶舉所見以入詩，如「壞道哀湍瀉」亦然。<span class="book-name">杜臆</span>謂：園水周圍曲繞狀，如碾槽之渦。<br/>　蕭琛詩：奕奕工辭賦。　古詩：虚名復何益。<br/>　未賒，言不遠。<br/>　<span class="book-name">魏志</span>：蔡邕見王粲曰：「此王公孫也，有異才，吾家書籍文章當盡與之。」　捻，指取物也。<br/>　<span class="book-name">邴原傅</span>：<span class="name">原</span>遊學，詣孫崧，崧曰：「君鄉里鄭君，學者之範模也，君乃舍之，所謂以鄭君為東家丘也。」原曰：「以鄭君為東家丘，以僕為西家愚夫耶。」王筠詩：微步出東家。東家，指何氏。</small><br/>
　　剩<small about="#mwt381" typeof="mw:Transclusion">郭作賸，趙云：賸，俗作剩</small>水滄江破，殘山碣石開。綠垂風折笋，紅綻雨肥梅。銀甲彈筝用<small about="#mwt382" typeof="mw:Transclusion">邵本作卸</small>，金魚<small about="#mwt383" typeof="mw:Transclusion">一作盤，非</small>換酒來。興<small about="#mwt384" typeof="mw:Transclusion">去聲</small>移無灑<small about="#mwt385" typeof="mw:Transclusion">去聲</small>埽<small about="#mwt386" typeof="mw:Transclusion">去聲</small>，隨意坐莓苔。<br/><small about="#mwt387" typeof="mw:Transclusion">五章，見山林景物而喜逢豪飲，在四句分截。　言此間穿池壘石，特大地中剩水殘山耳。其勢之雄闊，足以破滄江而開碣石。烹笋摘梅，園中佳品，彈筝换酒，將軍豪興。故復移席苔前，以享其用意之殷勤。　申涵光曰：起語近纖，五六太板。<br/>　<span class="book-name">唐書</span>有殘膏賸馥之句。　隋煬帝詩：日落滄江靜。<br/>　庾信<span class="book-name">謝滕王啟</span>：蒲桃繞館，始開碣石之池。<br/>　本是風折笋而綠垂，雨肥梅而紅綻，乃用倒裝句法耳。　沈佺期詩：園槿綻紅艷。<br/>　古詩：十五學彈筝，銀甲不曾卸。以銀甲作指甲，取其有聲。<br/>　<span class="book-name">晉書</span>：阮孚為散騎常侍，常以金貂換酒。　<span class="book-name">唐·車服志</span>：佩魚，始高宗朝，武后改佩魚為龜，中宗初，罷龜袋，復給魚。楊慎曰：高宗初，用佩魚，以鯉為李也。武后改用龜，龜屬玄武也。杜詩「金魚換酒來」，此時仍用魚矣。李白<span class="book-name">贈賀知章</span>云「金龜換酒處」，蓋係往時舊物耳。盧照鄰詩：金貂有時須換酒。<br/>　<span class="book-name">後漢·陳蕃傳</span>：薛勤謂蕃曰：「孺子何不灑掃以待賓客」。<br/>　庾信賦：細草横階隨意坐。<span class="book-name">天台山賦</span>：踐莓苔之滑石。</small><br/>
　　<small about="#mwt388" typeof="mw:Transclusion">王嗣奭曰：通首散漫寫去，無起束呼應，另是一格，亦緣十首自有大起結，此首如中聯也。　又曰：銀甲二句，見其好客而貧，何本武人，而風致不減賀季真，尤為難得。<br/>　後人霑丐杜詩，皆成佳句。杜有「春色醉仙桃」句，陳簡齋云：「暖日薰楊柳，濃陰醉海棠。」杜有「紅綻雨肥梅」句，范石湖云：「梅肥朝雨細，茶老暮煙寒。」各見脱化之妙。</small><br/>
　　風磴<small about="#mwt390" typeof="mw:Transclusion">丁鄧切</small>吹陰<small about="#mwt391" typeof="mw:Transclusion">一作梅，非</small>雪，雲門吼瀑<small about="#mwt392" typeof="mw:Transclusion">蒲木切</small>泉。酒醒思卧簟，衣冷欲<small about="#mwt393" typeof="mw:Transclusion">一作得</small>裝綿。野老來看<small about="#mwt394" typeof="mw:Transclusion">平聲</small>客，河魚不取錢。秪<small about="#mwt395" typeof="mw:Transclusion">一作只</small>疑淳樸處，自有一山川。<br/><small about="#mwt396" typeof="mw:Transclusion">六章，狀山林高寒，而美其淳樸，亦四句分截。　風磴而吹陰雪者，乃雲門之吼瀑泉也，以下句解上句，蓋夏本無雪，飛瀑遥濺，乍疑是雪耳。　酒醒方思卧簟，而衣冷反欲裝綿，言夏日陰森也。野老看客，饋以河魚，即此見風土淳樸，與他處不同。　洪注：「另有一山川」，暗用桃花源事。<br/>鮑照詩：既類風門磴。<br/>　孔融詩：高明躍雲門。　<span class="book-name">山海經</span>：廬山有瀑布泉。<br/>　應劭<span class="book-name">藝文志注</span>：年老居田野，相民耕種，故稱野老。丘遲詩：野老時一望。<br/>　<span class="book-name">淮南子</span>：河魚不得明目。　晉樂曲：酤酒不取錢。<br/>　<span class="book-name">亢倉子</span>：政省則人淳樸。<br/>陶潛詩：山川一何曠。</small><br/>
　　梀<small about="#mwt398" typeof="mw:Transclusion">音色，一作棘</small>樹寒雲色，茵蔯春藕香。脆添生菜美，陰益<small about="#mwt399" typeof="mw:Transclusion">一作蓋</small>食單<small about="#mwt400" typeof="mw:Transclusion">一作簞，非</small>涼。野鶴清晨出<small about="#mwt401" typeof="mw:Transclusion">一作至</small>，山精白日藏。石林蟠水府，百里獨蒼蒼。<br/><small about="#mwt402" typeof="mw:Transclusion">七章，記山林物產，而歎其景幽，亦四句分截。　茵蔯之脆，得生菜而加美。栜樹之陰，展食單而倍涼。次聯分頂，野鶴晨出，言其超曠，山精晝藏，言其深邃。百里之内，獨見蒼蒼，甚言石林之高聳，非謂何林有百里也。　此云晨日，下二章言晚、言夜，次第又相聯絡。<br/>棘乃小棗，棘下鋪單，頗無佳致，當是梀樹。<span class="book-name">詩正義</span>：白色為梀，赤梀為桋。郭璞曰：赤梀葉細而岐銳，白梀葉員而岐大，木也。　陶潛詩。寒雲没西山。<br/>　<span class="book-name">本草</span>：茵蔯，蒿類，經冬不死，更因舊苗而生，故名。<br/>趙氏以單為鋪地之單，乃布單也。邵氏以單為盛器之簞，乃竹筐也。謂方曰笥，圓曰簞。朱氏從前説。鄭望<span class="book-name">膳夫錄</span>：韋僕射巨源，有<span class="book-name">燒尾宴食單</span>。<br/>　<span class="book-name">世説</span>：昂昂如野鶴之在雞羣。　秦嘉詩：清晨當引邁。<br/>　<span class="book-name">玄中記</span>：山精，如人，一足，長三四尺，食山蟹，夜出晝藏。庾信詩：山精鏤寶刀。<br/>石林，叢石如林也。<span class="book-name">楚辭</span>：焉有石林。　<span class="book-name">述異記</span>：漢沔會流處，岸上有石，銘云：「下至水府三十一里」，皆傳李斯刻此石。<br/>　江淹詩：山氣亘百里。梁蕭統詩：漸見岫蒼蒼。</small><br/>
　　<small about="#mwt403" typeof="mw:Transclusion">王嗣奭曰：公恣意冥搜，觸目成趣，粗亦成精，近不遺遠，隨意命筆，變幻生動如此。</small><br/>
　　憶過<small about="#mwt405" typeof="mw:Transclusion">平聲</small>楊柳渚，走馬定<small about="#mwt406" typeof="mw:Transclusion">丁令切</small>昆池。醉把青荷葉，狂遺白接䍦。剌<small about="#mwt407" typeof="mw:Transclusion">郎達切</small>船思郢客，解<small about="#mwt408" typeof="mw:Transclusion">下戒切</small>水乞<small about="#mwt409" typeof="mw:Transclusion">欺吉切，<span class="book-name">王原叔本</span>作丘既切，非</small>吳兒。坐對秦山晚，江湖興<small about="#mwt410" typeof="mw:Transclusion">去聲</small>頗隨。<br/><small about="#mwt411" typeof="mw:Transclusion">八章，因水府而旁記遊迹。　上四實景，下四虛摹。　山林勝遊，留連累日，故柳渚昆池，亦皆經過。折荷脱巾，醉時狂態。刺船解水，走馬而思泛舟也。<br/>　曹植詩：走馬長楸道。　<span class="book-name">唐書·安樂公主傳</span>：嘗請昆明池為私沼，不得，乃自鑿定昆池。張禮<span class="book-name">游城南記</span>：池在韋曲之北。定昆池既在韋曲之北，楊柳渚亦當在其傍。<br/>　<span class="book-name">酉陽雜俎</span>：魏鄭公愨，取大荷葉置硯格上，盛酒三升，以簪刺葉，令與柄通，傳吸之，名碧筒杯。按：池有荷葉，醉中把此為戲，顧氏以為飲器之名，非是。漢<span class="book-name">招商歌</span>：青荷晝偃葉夜舒。<br/>　<span class="book-name">晉·山簡傳</span>：時人歌曰：「時時能騎馬，倒著白接䍦」。白接䍦：白巾也。<span class="book-name">爾雅注</span>：白鷺翅上有長翰，江東取為接䍦。<br/>王洙曰：郢客善操舟，吳兒善泅水。　<span class="book-name">莊子</span>：刺船而去。山濤詩：刺船蓮花浦，郢客思遨遊。　郢，乃楚之都。<br/>解水，識水性也。　謝朓詩：吳兒本習水，歌笑輕波瀾。<br/>梁高爽詩：坐對空寂宇。　秦山，即終南山。</small><br/>
　　<small about="#mwt412" typeof="mw:Transclusion">諸家以上六句為追敘舊遊，非也。此遊本在夏時，而把荷解水，亦正言夏日事，豈指平時遊歷耶。諸章言鮮鯽香芹、言綠笋紅梅、言生菜食單、言醉把荷葉，知園中留飲非一日矣。此章所憶經過興會，蓋同屬遊園事也。</small><br/>
　　床上書連屋，階前樹拂雲。將軍不好<small about="#mwt413" typeof="mw:Transclusion">去聲</small>武，稚子總能文。醒酒微風入，聽<small about="#mwt414" typeof="mw:Transclusion">平聲</small>詩靜夜分。絺衣掛蘿薜，涼月白紛紛。<br/><small about="#mwt415" typeof="mw:Transclusion">九章，宿何園而記其韻事。　上四，見主人儒雅。下四，言夜景清幽。　首句屬賦，起「不好武」。次句屬比，起「總能文」。顧注：五六乃倒裝，本言風入而酒醒，夜分猶聽詩也，誦詩者必何氏子弟。　趙汸注：微風涼月，不作對耦，轉換開闔，意態無窮，此所謂大家數也。<br/>　<span class="book-name">南史·蕭恭傳</span>：仰眠床上，看屋梁而著書。<br/>　<span class="book-name">世説</span>：謝太傅問諸子姪，子弟亦何預人事，而正欲使其佳。謝車騎曰：「譬如芝蘭玉樹，欲使其生於階庭耳。」<br/>　<span class="book-name">顏氏家訓</span>：漢<span class="name">郎顏駟</span>，自稱好武，更無事迹。　<span class="book-name">歸去來辭</span>：稚子候門。<br/><span class="book-name">　前漢·賈誼傳</span>：諸生於是以為能文。<br/>　<span class="book-name">風賦</span>：清清泠泠，愈病析酲。嵇康詩：微風動褂。<br/>　静夜分，夜中分，出更漏也。魏文帝詩：静夜不能寐。<span class="book-name">周禮</span>：以星分夜。<span class="book-name">韓非子</span>：夜分而聞鼓新聲者。<br/>　薜荔女蘿，見<span class="book-name">楚辭</span>。岑文本詩：雕樓網蘿薜。<br/>　王融詩：壁門涼月舉。　言月穿蘿薜，影著絺衣者，紛紛零落也。　張正見詩：紛紛白雪綺窗前。</small><br/>
　　<small about="#mwt417" typeof="mw:Transclusion">劉會孟謂將軍好文，亦見世變，<span class="book-name">杜臆</span>謂此治終亂始之機，皆非也。明皇好大喜功，致將帥開邊啟釁，黷武而殃民。公詩「健兒寧鬬死，壯士恥為儒。」蓋傷之也。何將軍不好武，正與邀功生事者有别，少陵豈肯譏之耶。宋、明之世，以將不知兵而亡，天寶之時，以將好用兵而亂，事勢不同，未可概論。劉之謬於説詩，往往如此。</small><br/>
　　幽意忽不愜，歸期無奈何。出門流水住<small about="#mwt418" typeof="mw:Transclusion">一作注</small>，回首白雲<small about="#mwt419" typeof="mw:Transclusion">一作雜花，非</small>多。自笑燈前舞，誰憐醉後歌。秪應<small about="#mwt420" typeof="mw:Transclusion">平聲</small>與朋好，風雨亦來過<small about="#mwt421" typeof="mw:Transclusion">平聲</small>。<br/>
　　<small about="#mwt422" typeof="mw:Transclusion">　十章總結，乃出門以後情事。　首二惜别之情。三四别後之景，五六回憶前事，七八豫訂重遊。　幽意不愜，為迫於歸期耳，兩句起勢突兀。　舞曰自笑，歌曰誰憐，無復林中豪興矣，故須再過以慰寂寥。朋好，指鄭廣文。錢謙益曰：八句之內，勢變多端，尺寸之間，移形換步，正所謂「波瀾獨老成」也，杜老不容易放筆如此。<br/>　江淹詩：寂寞幽意長。　<span class="book-name">世説</span>：左太冲作<span class="book-name">三都賦</span>，初，意思甚不愜。<br/>　宋之問詩：歸期多年歲。　<span class="book-name">莊子</span>：為之奈何。<br/>　<span class="book-name">易</span>：出門同人。　庾信詩：畫水流全住，圖雲色半輕。<br/>　劉顯詩：回首望歸途。　左思詩：白雲停陰岡。<br/>　劉邠曰：古人多歌舞飲酒，張燕公詩云「醉後歡更好，全勝未醉時。動容皆是舞，出話總成詩。」李白云：「要須回舞袖，拂盡五松山。醉後涼風起，吹人舞袖環。」今時舞者，必欲曲盡奇妙，又恥效樂工藝，益不復如古人常舞矣。古人重歌詩，自隋以前，南北舊曲頗似古，如<span class="book-name">公莫舞</span>、<span class="book-name">丁督護</span>，亦自簡淡。唐來，是等曲又不復入聽矣。近世樂府為繁聲，加重疊，謂之纏聲，促數尤甚，固不容一唱三歎也。<br/>　沈約詩：心從朋好盡。<br/>　<span class="book-name">杜臆</span>：風雨，用<span class="book-name">谷風</span>詩語。<br/>盧元昌曰：公自留贈崔于後，還鄉整旆，故山興濃。貧交之歎，白絲之悲，既有慨乎言之。何將軍於裘馬困頓時，獨有濠梁見招之舉，得非城東種瓜之客，㶚陵射虎之人歟。宜公於遊覽之下，記敘特詳也。</small><br/>
<span id="li_ren_xing-n695" about="#mwt356" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#li_ren_xing-n695" class="mw-selflink-fragment">麗人行</a></span><br/><small about="#mwt423" typeof="mw:Transclusion">鶴注：天寶十二載，楊國忠與虢國夫人鄰居第，往來無期，或並轡入朝，不施障幕，道路為之掩目。冬，夫人從車駕幸華清宮，會於國忠第，於是作<span class="book-name">麗人行</span>。此當是十二年春作，蓋國忠於十一年十一月為右丞相也。</small><br/>
　　三月三日天氣新，長安水邊多麗人。態濃意遠淑且真，肌理細膩骨肉匀。繡<small about="#mwt424" typeof="mw:Transclusion">一作畫</small>羅衣裳照<small about="#mwt425" typeof="mw:Transclusion"><span class="book-name">英華</span>作朝</small>莫<small about="#mwt426" typeof="mw:Transclusion">同暮</small>春，蹙金孔雀銀麒麟。頭上何所有，翠微<small about="#mwt427" typeof="mw:Transclusion"><span class="book-name">英華</span>作為</small>，㔩<small about="#mwt428" typeof="mw:Transclusion">音罨，烏合切，<span class="book-name">英華</span>作匌，音洽</small>葉垂鬢唇。背<small about="#mwt429" typeof="mw:Transclusion">一作身</small>後何所見，珠壓腰衱<small about="#mwt430" typeof="mw:Transclusion">其輒切，一作襻。<span class="book-name">英華</span>作枝</small>穩稱<small about="#mwt431" typeof="mw:Transclusion">去聲</small>身。<br/><small about="#mwt432" typeof="mw:Transclusion">此詩刺諸楊遊宴曲江之事。首敘遊女之佳麗也。　三言丰神之麗，四言體貌之麗，五六言服色之麗，頭背四句，舉上下前後，而通身之華麗俱見。本寫秦、虢冶容，乃概言麗人以檃括之，此詩家含蓄得體處。<br/>　<span class="book-name">周禮</span>：女巫掌歲時袚除釁浴。注：如今三月三日上巳往水上之類。<span class="book-name">晉書·禮樂志</span>：魏以後，但用三日，不復用巳。劉尊詩：三月三日咄泉水。趙曰：晉宋諸人，侍宴曲水，皆以三月三日為題。唐開元中，都人遊賞於曲江，莫盛於中和、上巳節。　王右軍<span class="book-name">蘭亭曲水序</span>：天朗氣清，惠風和暢。<br/>　曹植<span class="book-name">洛神賦</span>：覩一麗人，於巖之畔。王績<span class="book-name">三月三日賦</span>：聚三都之麗人。<br/>　劉緩詩：日日態還新。　庾信<span class="book-name">答趙王啟</span>：飄飄意遠。　王粲<span class="book-name">神女賦</span>：何產氣之淑真。　濃如紅桃裛露，遠如翠竹籠煙，淑如瑞日祥雲，真如澄川朗月，一句中寫出絕世丰神。<br/>　<span class="book-name">東京賦</span>：擘肌分理。<span class="book-name">楚辭·招魂</span>：靡顏膩理。又<span class="book-name">大招</span>：豐肉微骨。　周甸注：「肌膚腠理」，細嫩而膩滑，「骨肉匀」，肥瘠相宜也。<span class="book-name">神女賦</span>：「穠不短，纖不長」，即「骨肉匀」也。<br/>　古詩：被服羅衣裳。　<span class="book-name">南都賦</span>：暮春之氣，元巳之辰。<br/>　盧肇<span class="book-name">柘枝舞賦</span>：靴瑞錦以雲匝，袍蹙生而雁欹。趙曰：杜牧自謂其詩：「蹙金結綉」，知「蹙金」乃唐人常語。　周注：孔雀，奇禽，麒麟，瑞獸，衣上所繡物色。胡夏客曰：唐宣宗嘗語大臣曰：「玄宗時内府錦襖二，飾以金雀，一自御，一與貴妃。今則卿等家家有之矣。」此詩所云，蓋楊氏服，擬於宮禁也。<br/>　辛延年詩：頭上藍田玉。<br/>　趙曰：「翠微㔩葉」，言翡翠微布於㔩綵之葉。若作翠為匌葉，則以翠為匌匝之葉也。杜曰：<span class="book-name">廣韻</span>：㔩綵，婦人髻飾花也。鬢唇，鬢邊也。<br/>　<span class="book-name">晉書·阮孚傳</span>：以著背後。<br/>　趙曰：腰衱，即今之裙帯，綴珠其上，壓而下垂也。吳注<span class="book-name">爾雅</span>：衱，謂之裾。郭璞云：衣後裾也。　穩稱身，不徒以其服美矣。劉緩詩：襪小稱腰身。　趙曰：此四句即曹植「頭上金雀釵，腰佩紫琅玕」之勢。　楊慎謂松江<span class="name">陸深</span>見古本尚有二句，「足下何所著，紅蕖羅韈穿鐙銀。」今按兩段各十句為界限，添此反贅。錢云：考宋刻並無，必楊氏偽托耳。</small><br/>
　　就中雲幕椒房親，賜名大國虢與秦。紫駝之峰<small about="#mwt433" typeof="mw:Transclusion">一作珍</small>出翠釜，水精之盤行素鱗。犀筯厭飫久未下<small about="#mwt434" typeof="mw:Transclusion">去聲</small>，鸞刀縷切空<small about="#mwt435" typeof="mw:Transclusion">一作坐</small>紛綸。黃門飛鞚不動塵，御廚絡繹<small about="#mwt436" typeof="mw:Transclusion"><span class="book-name">英華</span>作絲絡</small>送八珍。簫管<small about="#mwt437" typeof="mw:Transclusion">一作鼓</small>哀吟感鬼神，賓從<small about="#mwt438" typeof="mw:Transclusion">去聲</small>雜<small about="#mwt439" typeof="mw:Transclusion">一作合</small>遝<small about="#mwt440" typeof="mw:Transclusion">音沓</small>實要津。<br/><small about="#mwt441" typeof="mw:Transclusion">次誌秦、虢之華侈也。駝峰二句，言味窮水陸。犀筯二句，言飲食暴殄。黃門二句，言寵賜優渥。簫管，言聲樂之盛。賓從，言趨附者多。　<span class="book-name">杜臆</span>：「態濃」八句，極狀姿容服飾之盛，而後接以「就中雲幕」二句，「紫駝」四句，極言肴饌品物之美，而後接以「黃門飛鞚」二句，皆倒插法，唯杜善用之。<br/>　庾信詩：就中言不醉。　<span class="book-name">西京雜記</span>：成帝設雲幄、雲帳、雲幕於甘泉紫殿，世謂三雲殿。周注：雲幕，謂鋪設幕帳，如雲霧也。　<span class="book-name">三輔黃圖</span>：椒房殿，在未央宮，以椒和泥塗壁。班固<span class="book-name">西都賦</span>：後宮則掖庭椒房，后妃之室。<span class="book-name">漢官儀</span>曰：皇后稱椒房，取其蕃實之義也。<span class="book-name">詩</span>云：椒聊之實，蕃衍盈升。又，以椒塗宮室，亦取其温暖，辟除惡氣。<br/>　<span class="book-name">舊唐書</span>：太真姊三人，皆有才貌，並封國夫人，大姨封韓國，三姨封虢國，八姨封秦國。<span class="book-name">通鑑</span>：適崔氏者為韓國，適裴氏者為虢國，適柳氏者為秦國。鶴注：<span class="book-name">明皇雜錄</span>：上幸華清宮，貴妃姊妹競飾衣服，共會於國忠第，同入禁中，炳煥照燭，觀者如堵。及上巳修褉，亦必爾也。<br/>　洙曰：<span class="book-name">漢書</span>：大月氏，本西域國，出一封橐駝。注云：脊上有一封，高也，如封土然。今俗呼為犎。<span class="book-name">酉陽雜俎</span>：衣冠家名食，有將軍曲良翰，作駝峰炙，味甚美。　王績<span class="book-name">遊北山賦</span>：拭丹爐而調石髓，裛翠釜而出金精。<br/>　周注：<span class="book-name">三輔黃圖</span>：董偃以水精為盤貯冰，同色。<span class="book-name">太平御覽</span>：<span class="book-name">交州雜事</span>：<span class="date" title="283年">太康四年</span>，刺史陶璜表送林邑王所獻縹紺水精盤各一枚。王廙<span class="book-name">笙賦</span>：舞靈蛟之素鱗。<br/>　<span class="book-name">酉陽雜俎</span>：明皇賜祿山有金平脱、犀頭匙筯。　<span class="book-name">楚辭</span>：時厭飫而不用兮。　<span class="book-name">晉書</span>：何曾日食萬錢，猶曰無下筯處。<br/>　<span class="book-name">詩</span>：執其鸞刀。傳云：鸞刀，刀環有鈴，割中節也。<span class="book-name">西征賦</span>：饔人縷切，鸞刀若飛。　嵇康詩：隨波紛綸客。<br/>　<span class="book-name">漢·百官表</span>注：禁中黃門，謂閹人居禁中，在黃門之内給事者。錢箋：<span class="book-name">明皇雜錄</span>：虢國夫人出入禁中，常乘紫驄，使小黃門為御。紫驄之駿健，黃門之端秀，皆冠絕一時。此所謂「黃門飛鞚」也。鮑照詩：飛鞚越平陸。<span class="book-name">通俗文</span>：制馬口，曰鞚。<br/>　<span class="book-name">王莽傳</span>：絡繹道路。錢箋:<span class="book-name">新書</span>：帝所得奇珍及貢獻，分賜之，使者相銜於道，五家如一。此所謂「御廚絡繹」也。<span class="book-name">周禮·膳夫</span>：珍用八物。注：珍用淳熬、淳母、炮豚、炮牂、擣珍、漬熬、肝、膋也。<br/>　漢武帝<span class="book-name">秋風詞</span>：簫鼓鳴兮發棹歌。曹植<span class="book-name">七啟</span>：簫管齊鳴。　又詩：過庭長哀吟。　<span class="book-name">詩序</span>：動天地，感鬼神，莫近於詩。<br/>　魏文帝<span class="book-name">與吳質書</span>：輿輪徐動，賓從無聲。　<span class="book-name">劉向傳</span>：雜遝衆賢。　古詩：先據要路津。</small><br/>
　　後來鞍馬何逡巡，當軒<small about="#mwt442" typeof="mw:Transclusion">一作道</small>下<small about="#mwt443" typeof="mw:Transclusion">去聲</small>馬入<small about="#mwt444" typeof="mw:Transclusion">一作立</small>錦茵。楊花雪落覆<small about="#mwt445" typeof="mw:Transclusion">敷救切</small>白蘋，青鳥飛去銜紅巾。炙手可熱勢<small about="#mwt446" typeof="mw:Transclusion">一作世</small>絕倫，慎莫近<small about="#mwt447" typeof="mw:Transclusion"><span class="book-name">英華</span>作向</small>前丞相<small about="#mwt448" typeof="mw:Transclusion">去聲</small>瞋。<br/><small about="#mwt449" typeof="mw:Transclusion">末乃指言國忠，形容其烜赫聲勢也。　秦、虢前行，國忠殿後，鞍馬逡巡，見擁護填街，按轡徐行之象。「當軒下馬」，見意氣洋洋，旁若無人之狀。「楊花」、「青鳥」，點暮春景物。見唯花鳥相親，遊人不敢仰視也。一時氣燄，可畏如此。末句仍用倒插作收。朱注：國忠與虢國為從兄妹，不避雄狐之刺，故有「近前丞相瞋」之語，蓋微詞也。　此章前二段各十句，後段六句收。<br/>　曹植詩：遊馬後來。　鮑照詩：賓御紛颯沓，鞍馬光照地。　<span class="book-name">莊子</span>：逡巡而却告之。<br/>　王融詩：當軒卷羅縠。<span class="book-name">古詩為焦仲卿妻</span>：下馬入車中。　錦茵，謂地鋪錦褥。丘遲詩：舒心謝錦茵。<br/>　錢箋：樂府<span class="book-name">楊白花歌</span>曰：「楊花飄蕩落南家。」又曰：「願銜楊花入窠里。」此句亦寓諷於楊氏。<span class="book-name">七命</span>：素膚雪落。　<span class="book-name">廣雅</span>：楊花入水化為萍。<span class="book-name">爾雅翼</span>：萍之大者曰蘋。五月有花，白色謂之白蘋。張華詩：白蘋開素葉。隋煬帝<span class="book-name">江南曲</span>：「絮飛晴雪暖風時」。此即「楊花雪落」之意。<br/>　趙曰：青鳥，應如鸚鵡之類，豢養馴熟，飛銜紅巾，此借用西王母青鳥也。薛道衡詩：願作王母三青鳥，飛來飛去傳消息。<span class="book-name">漢武故事</span>：七月七日，上於承華殿齋坐中，忽有青鳥從西方來集殿前，有頃，王母至，有二青鳥如烏，夾侍王母旁。　梁元帝<span class="book-name">咏柳</span>：枝邊通粉色，葉裏映紅巾。趙注：紅巾，蓋婦人之飾。黃注：巾，蓋樹間所掛之綵。<br/>　崔灝詩：莫言炙手手可熱。<span class="book-name">兩京新記</span>：安樂公主，上之季妹也，附會韋氏，熱可炙手，道路懼焉。趙曰：炙手可熱，言勢焰薰灼。錢箋：<span class="book-name">唐語林</span>：會昌中，語曰「鄭楊段薛，炙手可熱」，蓋唐時長安語如此。　桓驎詩：超等絕倫。<br/>晉樂府詞：當年近前面發紅。　<span class="book-name">通鑑</span>：<span class="date" title="752年">天寶十一載</span>十一月，以楊國忠為右相，兼文部尚書。　<span class="book-name">玉臺新詠</span>引漢桓帝時童謠曰：撫梁之下有懸鼓，我欲擊之丞相怒。瞋怒之瞋，從目，音稱人切。<span class="book-name">陳餘傳</span>：嗔目張膽，嗔字，從口，音田，盛氣貌。<span class="book-name">詩</span>：振旅嗔嗔。二字音義本異，杜却通用。錢箋：樂史<span class="book-name">外傳</span>：十一載，李林甫死，以國忠為右相。十二載，加國忠司空。扈從之時，每家為一隊，隊著一色衣。五家合隊相映，如百花煥發。遺鈿墜舄，珠翠燦於路岐可掬。曾有人俯身一窺其車，香氣數日不絕。駝馬千餘頭匹，以劍南旌節器仗前驅。及秦國先死，獨虢國、韓國、國忠轉盛。虢國又與國忠亂，每入朝謁，國忠與韓、虢聯轡，揮鞭驟馬，以為諧謔。此詩語極鋪揚，而意含諷刺，故富麗中特有清剛之氣。周敬曰：鋪敘得體，氣脉條暢，的從古樂府摹出，另成少陵樂府。　盧元昌曰：中云「賜名大國虢與秦」，後云「慎莫近前丞相嗔」，玩此二語，則當時上下驕淫，瀆倫亂禮，已顯然言下矣。陸時雍曰：詩，言窮則盡，意褻則醜，韻軟則庳。杜少陵<span class="book-name">麗人行</span>，李太白<span class="book-name">楊叛兒</span>，一以雅道行之，故君子言有則也。又曰：色古而厚，點染處不免墨氣太重。<br/><span class="book-name">隨筆</span>云：<span class="book-name">詩</span>三百篇中，其譽婦人者至多，如敘宗姻之貴者，若「齊侯之子，平王之孫」，「汾王之甥，蹶父之子」，「齊侯之子，衛侯之妻，東宮之妹，邢侯之姨，譚公維私。」誇服色之盛者，若「副笄六珈」，「如山如河」，「玉之瑱也，象之揥也。」贊容色之美者，若「唐棣之華」，「華如桃李」，「鬒發如云」，「手如柔荑，膚如凝脂，領如蝤蠐，齒如瓠犀，螓首蛾眉，巧笑倩兮，美目盻兮」，「顏如舜華」，「洵美且都。」語嫁聘之侈者，若「百兩彭彭，八鸞瑲瑲，不顯其光，諸娣從之，祁祁如云，爛其盈門。」其詞可謂盡善矣。魏晉六朝，流連光景，不可勝述。唐人播之歌詩，固亦極摯，若「態濃意遠淑且真，肌理細膩骨肉勻。繡羅衣裳照暮春，蹙金孔雀銀麒麟。翠微㔩葉垂鬢唇，珠壓腰衱穩稱身」，「深宮高樓入紫清，金作蛟龍盤繡楹」，「佳人當窗弄白日，弦將手語調鳴箏」，「回眸一笑百媚生，六宮粉黛無顏色」，「後宮佳麗三千人，三千寵愛在一身。金屋妝成嬌侍夜，玉樓宴罷醉和春」，「樓上樓前盡珠翠，眩轉熒煌照天地」，此皆李、杜、元、白之麗句也。予獨愛<span class="name">朱慶餘</span><span class="book-name">閨意</span>一絕：「洞房昨夜停紅燭，待曉堂前拜舅姑。妝罷低聲問夫婿，畫眉深淺入時無。」細味此章，元不談量女之容貌，而其華艷韶好，體態溫柔，風流蘊藉，非第一人不足當也。歐陽公所謂「狀難寫之景，如在目前，舍不盡之意，見於言外，然後為工」，斯之謂也。張籍酬其篇云：「越女新妝出鏡心，自知明艷更沉吟。齊紈未是人間貴，一曲菱歌直萬金。」其愛之重之可見矣。然比之<span class="name">慶餘</span>殊為不及。</small><br/>
　　<span id="guo_guo_fu_ren-n702" about="#mwt451" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#guo_guo_fu_ren-n702" class="mw-selflink-fragment">虢國夫人</a></span><br/><small about="#mwt452" typeof="mw:Transclusion">詩云承恩入朝，乃虢國得寵時作。依類編入，當附麗人行之後，但未定何年耳。朱注：此詩見草堂逸詩。據<span class="book-name">張祜集</span>，作<span class="book-name">集靈臺</span>二首。又<span class="book-name">萬首唐人絕句</span>作張祐。<span class="book-name">三體詩</span>、<span class="book-name">唐詩品彙</span>亦作張祜。集靈臺與紫微殿相近。　今按：祜乃中唐人，去天寶已久，若作追憶虢國之詞，亦當微帶亂後事，詩意全不及之，還是譏諷現在，應屬少陵作也。　<span class="book-name">唐·后妃傳</span>：楊貴妃三姊，長韓國，三虢國，八秦國，並承恩入宮掖。<span class="book-name">通鑑</span>：<span class="date" title="757年">至德二載</span>，貴妃縊死於佛堂，虢國夫人及其子裴徽，走至陳倉，縣令薛景仙帥吏士追捕，誅之。</small><br/>
　　虢國夫人承主恩，平明上<small about="#mwt455" typeof="mw:Transclusion">上聲</small>馬入金門。却嫌脂粉涴<small about="#mwt456" typeof="mw:Transclusion">鳥卧切</small>顏色，澹掃蛾眉朝<small about="#mwt457" typeof="mw:Transclusion">音潮</small>至尊。<br/><small about="#mwt458" typeof="mw:Transclusion">乍讀此詩，語似稱揚，及細玩詩旨，却諷刺微婉。曰虢國，濫封號也。曰承恩，寵女謁也。曰平明上馬，不避人目也。曰淡掃蛾眉，妖姿取媚也。曰入門朝尊，出入無度也。當時濁亂宮闈如此，已兆陳倉之禍矣。一旦紅顏委地，白骨誰憐，徒足貽臭千古焉耳。<br/>　王褒<span class="book-name">講德論</span>：主恩滿溢。<br/>　<span class="book-name">史記·張良傳</span>：平明與我會此。　<span class="book-name">搜神記</span>：上馬赴前程。　<span class="book-name">前漢書</span>：歷金門，上玉堂。<br/>　<span class="book-name">後漢·陳蕃傳</span>：脂油粉黛。<span class="book-name">廣韻</span>：涴，泥着物也。　<span class="book-name">楚國策</span>：顏色變作。<br/>　<span class="book-name">楊妃外傳</span>：妃有姊三人，皆豐碩修整，工於謔浪，每入宮中，移晷方出。虢國不施粧粉，自衒美艷，常素面朝天。　掃，畫眉也。<span class="book-name">詩</span>：螓首蛾眉。蛾之眉曲而細，美人之眉似之。　<span class="book-name">過秦論</span>：履至尊而制六合。</small><br/>
　　<span id="jiu_ri_qu_jiang-n704" about="#mwt460" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#jiu_ri_qu_jiang-n704" class="mw-selflink-fragment">九日曲江</a></span><br/><small about="#mwt461" typeof="mw:Transclusion">當是<span class="date" title="753年">天寶十二載</span>作，蓋十三年九日有寄岑參詩，十四年九日有楊奉先詩，此詩蓋在前也。時公年四十有二，故云百年已半。</small><br/>
　　綴席茱萸好，浮舟菡<small about="#mwt463" typeof="mw:Transclusion">戶敢切</small>萏<small about="#mwt464" typeof="mw:Transclusion">徒感切</small>衰<small about="#mwt465" typeof="mw:Transclusion">所追切</small>。百年秋已半<small about="#mwt466" typeof="mw:Transclusion">一作季秋時欲半</small>，九日意兼悲。江水清源曲，荆門此路疑。晚來<small about="#mwt467" typeof="mw:Transclusion">一作年，非</small>高興<small about="#mwt468" typeof="mw:Transclusion">去聲</small>盡，搖蕩菊花期。<br/><small about="#mwt469" typeof="mw:Transclusion"><span class="book-name">杜臆</span>：此章即老去悲秋之意。　上四，拈九日，所感在身老，故有兼悲之歎。下四，拈曲江，所傷在落魄，故有搖蕩之嗟。通首將一景一情，兩截重敘，虛實相間格，杜集頻用之。　此詩乍看似乎直致，須抑揚説來，方見曲折生動。言茱萸雖好而菡萏已衰，不覺悲秋悲老，兼集意中也。且江上此遊，彷彿荆門勝會，而搖蕩花期者，猶是去秋故吾，浮沉身世，又可悲已。<br/>　<span class="book-name">荆楚歲時記</span>：茱萸，一名藙，九月九日熟，味辛，色赤，拆其房插頭，可辟惡氣。曹植詩：茱萸自有芳。<br/>　<span class="book-name">爾雅</span>：荷，芙蕖，其華菡萏。洙曰：蓮，莖為茄，葉為荷，花為菡萏，蓮根為藕。劉楨詩：菡萏溢金塘。荷，芙蕖，其華菡萏。<br/>張正見詩：百齡倏忽半。<br/>　屈原<span class="book-name">遠遊</span>：軼迅風於清源兮。<br/>　<span class="book-name">九域志</span>：江陵府龍山上有孟嘉落帽臺，其地在荆門東。　宋之問詩：邪溪此路通。<br/>　李百藥詩：晚來風景麗。　殷仲文詩：獨有清秋日，能使高興盡。<br/>　<span class="book-name">上林賦</span>：與波摇蕩。　<span class="book-name">荆楚歲時記</span>：九日為菊花會，故云菊花期。<span class="book-name">續齊諧記</span>：費長房謂桓景曰：「九月九日，汝家有厄，急去，令家人各作絳囊，盛茱萸以繫臂，登高飲菊花酒，則此禍可除。」</small><br/>
<br/>
<br/>
<br/>
<br/>
<br/>
　　<span about="#mwt472" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷02#du_shi_xiang_zhu_juan_er-n624" class="mw-selflink-fragment">杜詩詳註卷二</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
