<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷十八</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c18_du_shi_xiang_zhu__si_ku_quan_shu_ben__juan17.xhtml" title="杜詩詳註 (四庫全書本)/卷17">卷十七</a></td>
<td style="width:50%;">杜詩詳註　卷十八</td>
<td class="noprint" style="width:25%; text-align:right; font-size:small;"><a rel="mw:WikiLink" href="c20_du_shi_xiang_zhu__si_ku_quan_shu_ben__juan19.xhtml" title="杜詩詳註 (四庫全書本)/卷19">卷十九</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt705"><p>　　欽定四庫全書<br/>
　　<span id="du_shi_xiang_zhu_juan_shi_ba" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#du_shi_xiang_zhu_juan_shi_ba" class="mw-selflink-fragment">杜詩詳註卷十八</a></span><br/>
　　翰林院編修仇兆鰲撰<br/>
　　<span id="ou_ti" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#ou_ti" class="mw-selflink-fragment">偶題</a></span><br/>
　　<small about="#mwt11" typeof="mw:Transclusion">鶴注：當是大曆元年秋作。</small><br/>
　　文章千古事，得失寸心知。作者皆殊列，名聲豈浪垂。騷人嗟不見，漢道盛於斯。前輩飛騰入，餘波綺麗為。後賢兼舊制<small about="#mwt12" typeof="mw:Transclusion">郭作制，一作例，<span class="book-name">韻會</span>：例，古或作列</small>，歷代各清規。<br/>
　　<small about="#mwt13" typeof="mw:Transclusion">首敘詩學源流。<span class="book-name">杜臆</span>：少陵一生精力，用之文章，始成一部詩集。此篇乃一部杜詩總序，而起二句，乃一部杜詩所託胎者。「文章千古事」，便須有千古識力。「得失寸心知」，則寸心具有千古。此文章家秘密藏，為古今立言之標準也。作者殊列，名不浪垂，此二句又千古文人之總括，謂其所就雖不同，然寸心皆有獨知者在也。<span class="book-name">三百篇</span>乃詩家鼻祖，而騷體則裔孫也，騷人不見，則雅頌可知。自蘇李輩倡為五言，漢道於斯為盛，此又詩之大宗也。前輩如<span class="dynasty">建安</span><span class="dynasty">黃初</span>諸公，飛騰而入，至六朝尚綺麗，亦其餘波，不可少也。　兼舊制，取材者廣。各清規，命意特新。　<span class="book-name">杜臆</span>：公詩嘗言「文章本小技，於道未為尊」，此須識其道之所尊者安在。得所尊，則文垂千古。失所尊，則文止小技，初無二義也。<br/>
　　魏文帝<span class="book-name">典論</span>：「文章，經國之大業，不朽之盛事。」此即千古事也。曹植曰：「文之佳惡，我自知之。」此即寸心知也。<br/>
　　<span class="book-name">典論</span>：古之作者，寄身於翰墨。<br/>
　　<span class="book-name">荀子</span>：彼貴我名聲。<br/>
　　胡夏客曰：騷人已往，漢即有詩，非悲騷人之不見也。謝舉詩：望遠騷人歌。<br/>
　　<span class="book-name">漢·文帝紀</span>：登我漢道。　梅福書：漢之得賢，於斯為盛。<br/>
　　張纘賦：前輩宿達。　<span class="book-name">楚辭</span>：吾令鳳凰飛騰兮。<br/>
　　<span class="book-name">書</span>：餘波入於流沙。　劉楨詩：綺麗不可忘。　吳注：<span class="book-name">周書</span>：<span class="name">庾信</span>父<span class="name">肩吾</span>，為<span class="dynasty">梁</span>太子中庶子，掌管記室。<span class="place">東海</span><span class="name">徐摛</span>，為左衛率。<span class="name">摛</span>子<span class="name">陵</span>及<span class="name">信</span>並為抄撰學士。父子在東宮，既有盛才，文並綺麗，故世號為<span class="name">徐</span><span class="name">庾</span>體焉。<br/>
　　徐景休<span class="book-name">參同契序</span>：立法以傳後賢。　<span class="book-name">前漢·朱博傳</span>：奉尊舊制。杜預<span class="book-name">左傳序</span>：據舊例而發義。<br/>
　　<span class="book-name">宋書·謝靈運傳</span>：自<span class="name" title="屈原">靈均</span>以來，多歷年代。　<span class="book-name">魏志</span>：太祖令曰：<span class="name">邴原</span>名高德大，清規邈世。</small><br/>
　　法自儒家有，心從弱歲疲。永懷江左逸，多病<small about="#mwt14" typeof="mw:Transclusion">一作謝</small>鄴中奇。騄驥皆良馬，騏驎<small about="#mwt15" typeof="mw:Transclusion">一作麒麟</small>帶好兒。車輪徒已斲，堂構惜<small about="#mwt16" typeof="mw:Transclusion">一作肯</small>仍虧。漫作<span class="book-name">潛夫論</span>，虛傳幼婦碑<small about="#mwt17" typeof="mw:Transclusion">一作詞</small>。<br/>
　　<small typeof="mw:Transclusion">此歎詩學莫傳。　<span class="book-name">杜臆</span>：舊制清規，法也，儒家久已有之。而妙從心悟，自弱歲曾殫精於此。每永懷江左之逸，却負病於鄴中之奇。江左諸公，猶之騄驥，無非良馬，乃曹家父子，如騏驎又帶好兒，此其獨擅之奇也。今自信車輪已斲，而兒懶失學，堂構仍虧，能如曹家父子乎。雖潛夫有論，幼婦有詞，竟莫為繼述矣。此所病於鄴中奇也。　張遠注：公祖審言，以詩名家，故云「儒家有」，即所謂「詩是吾家事」也。「心從弱歲疲」，公詩謂「讀書破萬卷」、「語不驚人死不休」，皆可證也。<br/>
　　<span class="book-name">前漢·藝文志</span>：儒家者流。又：<span class="book-name">儒家言十八篇</span>。<br/>
　　弱歲，弱冠也。隋孫萬壽詩：弱歲逢知己。<br/>
　　顏延之詩：永懷交在昔。趙曰：江左逸，如嵇、阮、鮑、謝之徒。鄴中奇，如建安七才子之類。洙曰：江左，晉所都。鄴中，魏所都。錢箋：<span class="book-name">謝靈運傳論</span>：降自元康，潘、陸特秀。遺風餘烈，事極江左。自建武暨於義熙，歷載將百，仲文始革孫、許之風，叔源大變太元之氣。爰迨宋氏，顏、謝騰聲。病，即堯舜猶病之病，心以為歉也。若作謝，是遜謝之意。東漢史論：律謝皋蘇，而制令亟易。又沈約表：遠愧<span class="name">南</span><span class="name">董</span>，近謝<span class="name">遷</span><span class="name">固</span>。<br/>
　　騄驥句，舊解作起下之詞，王右仲承上文解意，於病字、奇字，皆有理會。<span class="book-name">典論</span>：今之文人，孔融、陳琳、王粲、徐榦、阮瑀、應瑒、劉楨，斯七人者，於學無所遺，於辭無所假，咸自以騁騄驥於千里，仰齊足而並馳。　<span class="book-name">呂氏春秋</span>：得十良馬，不如得一伯樂。<br/>
　　胡夏客云：麒麟好兒，借用<span class="name">徐陵</span>兒事。　<span class="book-name">晉書·張后傳</span>：司馬懿曰：老物不足惜慮，困我好兒耳。<br/>
　　<span class="book-name">莊子</span>：輪扁對齊桓公曰：夫斲輪，徐則甘而不固，疾則苦而不入，不徐不疾，得之於手，應之於心。臣不能以喻臣之子，臣之子亦不能受之於臣，是以行年七十而老斲輪。<br/>
　　<span class="book-name">書</span>：若考作室既㡳法，厥子乃弗肯堂，矧肯構。<br/>
　　<span class="book-name">後漢書</span>：王符，字節信，隱居著書三十餘篇，以譏當時失得，不欲章顯其名，故號曰<span class="book-name">潛夫論</span>。<br/>
　　<span class="book-name">魏略</span>：邯鄲淳作<span class="book-name">曹娥碑</span>，蔡邕題其後曰：「黃絹幼婦，外孫虀臼」，楊修讀之即解得，曹操行三十里乃悟，曰：「黃絹，色絲，絕字也。幼婦，少女，妙字也。外孫，女子之子，好字也。虀臼，受辛之器，辭字也。言絕妙好辭。」</small><br/>
　　緣情慰<small about="#mwt19" typeof="mw:Transclusion">一作苦</small>漂蕩，抱疾屢遷移。經濟慚長策，飛棲假一枝。<br/>
　　<small about="#mwt20" typeof="mw:Transclusion">此下敘客夔情事。　<span class="book-name">杜臆</span>：緣情，用陸機語，謂作詩也。詩緣情生，止自慰其漂蕩，而抱疾累遷，又自疏其漂蕩也。經濟以下，備述漂蕩之意。<br/>
　　陸機<span class="book-name">文賦</span>：詩緣情而綺靡。<br/>
　　魏武詩：播越西遷移。<br/>
　　張九齡詩：雖然經濟日，無忘幽棲時。<br/>
　　左思詩：巢林借一枝。</small><br/>
　　塵沙傍<small about="#mwt21" typeof="mw:Transclusion">去聲</small>蜂蠆，江峽繞蛟螭。蕭瑟唐虞遠，聯翩楚漢危。聖朝<small about="#mwt22" typeof="mw:Transclusion">音潮</small>兼盜賊，異俗更喧卑。<br/>
　　<small about="#mwt23" typeof="mw:Transclusion">此承「飛棲假一枝」，言漂蕩之迹。　蜂蠆蛟螭，乃峽中景物。唐虞四句，傷蜀亂未平。　趙曰：治莫盛於唐虞，戰莫急於楚漢，故並舉言之。<br/>
　　蔡琰<span class="book-name">胡笳</span>：疾飛千里兮吹塵沙。<br/>
　　<span class="book-name">南都賦</span>：憚虬龍兮怖蛟螭。<br/>
　　<span class="book-name">四皓歌</span>：唐虞世遠，吾将何歸。<br/>
　　<span class="book-name">前漢書·贊</span>：楚漢之際，豪傑相王。<br/>
　　盜賊，謂崔旰。喧卑，謂夔土。　<span class="book-name">詩序</span>：國異政，家異俗。　<span class="book-name">舞鶴賦</span>：厭人寰之喧卑。</small><br/>
　　鬱鬱星辰劍，蒼蒼雲雨池。兩都開幕府，萬㝢<small about="#mwt24" typeof="mw:Transclusion">宇同</small>插軍麾。南海殘銅柱，東風避月支。<br/>
　　<small about="#mwt25" typeof="mw:Transclusion">此承「經濟慚長策」，言漂蕩之故。　星劍雲池，喻抱策莫施。幕府四句，傷四方未靖。　朱注：星辰劍，用張華事。雲雨池，用周瑜語。自歎如寶劍埋獄而未出，蛟龍在池而未躍。　殘銅柱，粤寇初平。避月支，吐蕃西勁也。<br/>
　　<span class="book-name">越絕書·寶劍篇</span>：觀其䤨，爛如列星之行。<br/>
　　班固有<span class="book-name">兩都賦</span>。　幕府，注見别卷。<br/>
　　牛弘詩：恭己臨萬㝢。　沈約碑文：軍麾命服之序。<br/>
　　銅柱，見十五卷。<br/>
　　<span class="book-name">匈奴傳</span>：東胡强而月支盛。溍注：月支，即月氐，西域國名。</small><br/>
　　音書恨烏鵲，號<small about="#mwt26" typeof="mw:Transclusion">平聲</small>怒怪熊羆。稼穡分詩興<small about="#mwt27" typeof="mw:Transclusion">去聲</small>，柴荊學土宜。故山迷白閣，秋水憶<small about="#mwt28" typeof="mw:Transclusion">一作隱</small>黃<small about="#mwt29" typeof="mw:Transclusion">朱云：當作皇</small>陂。不敢要<small about="#mwt30" typeof="mw:Transclusion">平聲</small>佳句，愁來賦别離。<br/>
　　<small about="#mwt31" typeof="mw:Transclusion">此客夔而念故都也。　恨烏鵲，家信不來。怪熊羆，山居厭聞。稼穡柴荊，夔州居食。白閣皇陂，長安山水。　<span class="book-name">杜臆</span>：漂蕩之中，安得復有佳句，但愁來則賦别離耳。别離，即漂蕩意。　此章前二段各十句，後二段各六句，中四句為腰，末八句為尾。<br/>
　　<span class="book-name">西京雜記</span>：乾鵲噪而行人至。<br/>
　　魏武<span class="book-name">苦寒行</span>：熊羆對我蹲。<br/>
　　<span class="book-name">書</span>：稼穡作甘。<br/>
　　<span class="book-name">左傳</span>：無失其土宜。</small><br/>
　　<small about="#mwt32" typeof="mw:Transclusion">張溍曰：文章秘訣，詩統源流，前半已道盡。曰騷人、曰漢道、曰鄴中、曰江左，言詩家歷代，各有體製可倣，後人兼採，原不宜過貶偏抑。公之所見甚大，所論甚正，太白則云「自從建安來，綺麗不足珍」，自晉人以下，未免一概抺例矣。<br/>
　　此詩是兩段格，前半論詩文，以「文章千古事」為綱領。後半敘境遇，以「緣情慰漂蕩」為關鍵。前段結云「漫作<span class="book-name">潛夫論</span>，虚傳幼婦碑」，隱以千古事自期矣。後段結云「不敢要佳句，愁來賦别離」，仍以慰漂蕩自解矣。其段落之整嚴，脉理之精細如此。</small><br/>
　　<span id="jun_bu_jian_jian_su_xi" about="#mwt34" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#jun_bu_jian_jian_su_xi" class="mw-selflink-fragment">君不見簡蘇徯</a></span><br/>
　　<small about="#mwt35" typeof="mw:Transclusion">詩言深山窮谷，當是夔州作。其遇蘇，蓋在大曆元年也。</small><br/>
　　君不見道邊廢棄池，君不見前者摧折桐。百年死樹中<small about="#mwt36" typeof="mw:Transclusion">去聲</small>琴瑟，一斛舊水藏蛟龍。<br/>
　　<small about="#mwt37" typeof="mw:Transclusion">先用比興引端。<br/>
　　<span class="book-name">七發</span>：龍門之桐，其根半死半生。<br/>
　　吳均詩：百年積死樹，十尺掛寒藤。<span class="book-name">異苑</span>：吳平在勾章，門外忽生一株青桐，上有歌謠之聲，平惡而砍之。其後樹自遷立於故根，又聞歌聲曰：「死樹今更青」，平以為琴瑟，事始定。<br/>
　　周弘正詩：舊水浸成岸。　<span class="book-name">吳志</span>：周瑜曰：蛟龍得雲雨，終非池中物。</small><br/>
　　丈夫蓋棺事始定，君今幸未成老翁，何恨憔悴在山中。深山窮谷不可處<small about="#mwt38" typeof="mw:Transclusion">上聲</small>，霹靂魍魎兼<small about="#mwt39" typeof="mw:Transclusion">一作并</small>狂風。<br/>
　　<small about="#mwt40" typeof="mw:Transclusion">此乃申明上意。　廢池尚蓄蛟龍，折桐猶作琴瑟，況蘇君年力未衰，豈可終遯山林，蓋勸之用世也。　此章上段四句，下段五句。<br/>
　　古詩：蓋棺事乃已。<br/>
　　<span class="book-name">左傳</span>：深山窮谷，固陰沍寒。<br/>
　　鮑休<span class="book-name">清溪賦</span>：霹靂破石，狂風驚林。</small><br/>
　　<span id="zeng_su_si_xi" about="#mwt41" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#zeng_su_si_xi" class="mw-selflink-fragment">贈蘇四徯</a></span><br/>
　　<small about="#mwt42" typeof="mw:Transclusion">鶴注：詩云「巴蜀倦剽劫」、「幽薊已削平」，當是大曆元年作。剽劫，指崔旰之徒，是時河北已盡平矣。　張遠注：時蘇欲下荊揚，而公贈以此時。</small><br/>
　　異縣昔同遊，各云厭轉蓬。别離已五年，尚在行李中。<br/>
　　<small about="#mwt43" typeof="mw:Transclusion">此總敘前後行踪。　行李句，領下文。<br/>
　　劉孺聯句：余歸方異縣。<br/>
　　古詩：為客苦轉蓬。</small><br/>
　　戎馬日衰息，乘<small about="#mwt44" typeof="mw:Transclusion">去聲</small>輿安九重<small about="#mwt45" typeof="mw:Transclusion">平聲</small>。有才何棲棲，將老委所窮。為郎未為賤，其奈疾病攻。<br/>
　　<small about="#mwt46" typeof="mw:Transclusion">此言身在行李之中。　鶴注：<span class="date" title="765年">永泰元年</span>，郭子儀與回紇再定約，吐蕃引兵夜遁，自是戎馬始息，乘輿得安。　公負才不用，故窮困委之於命，但疾病相攻，恐将來終難用世耳。<br/>
　　<span title="論語·憲問第十四：
微生畝謂孔子曰：「丘何為是栖栖者與，無乃為佞乎」，孔子曰：「非敢為佞也，疾固也。」" class="source">棲棲</span>，見<span class="book-name">論語</span>。</small><br/>
　　子何面黧黑，焉<small about="#mwt47" typeof="mw:Transclusion">於虔切</small>得豁心胸。巴蜀倦剽劫<small about="#mwt48" typeof="mw:Transclusion">一作掠</small>，下愚成土風。幽薊已削平，荒徼尚彎弓。斯人脱身來，豈非吾道東。<br/>
　　<small about="#mwt49" typeof="mw:Transclusion">此言蘇在行李之中。　蘇之面悴心憂，，為巴蜀遭亂故耳。吾道東，蘇至夔州也。　鶴注：五年之間，段子璋、徐知道、崔旰，相繼為逆，盜賊隨起，安得不倦於剽劫，眞下愚之習以成風者。<br/>
　　<span class="book-name">列子</span>：面目黧黑。<br/>
　　江淹詩：冀以滌心胸。<br/>
　　<span class="book-name">馬融傳</span>：鄭玄辭歸，融曰：鄭生今去，吾道東矣。</small><br/>
　　乾坤雖寬大，所適裝囊空。肉食哂菜色，少<small about="#mwt50" typeof="mw:Transclusion">去聲</small>壮欺老翁。況乃主客間，古來偪側同。<br/>
　　<small about="#mwt51" typeof="mw:Transclusion">此言夔峽俗澆，身為行李所困。<br/>
　　陸機詩：無以肉食資，取笑葵與藿。</small><br/>
　　君今下<small about="#mwt52" typeof="mw:Transclusion">去聲</small>荊揚，獨帆如飛鴻。二州豪俠<small about="#mwt53" typeof="mw:Transclusion">一作傑，非</small>場，人馬皆自雄。一請甘饑寒，再請甘養蒙。<br/>
　　<small about="#mwt54" typeof="mw:Transclusion">此言荊揚地美，蘇之行李為宜。　饑寒自耐，則不為肉食者哂。養蒙守正，則不為少壯者欺。一請再請，乃丁寧致戒之詞。　此章首段四句，中段八句，前後三段各六句。<br/>
　　楊慎曰：帆字，符咸切，舟上幔也。又扶泛切，使風也。舟幔則平聲，使風則去聲，動靜之異也。孫綽子曰：動不中理，若帆而無舵。<span class="book-name">南史</span>：因風帆上，前後連煙。<span class="book-name">荊州記</span>：宮庭湖廟神，能使湖中分風而帆南北。<span class="book-name">選</span>詩：無因下征帆。徐陵詩：南茨大麓，北帆清湘。劉刪詩：迴艫乘派水，舉帆逐分風。杜詩「獨帆如飛鴻」及「浦帆晨初發」，皆讀去聲。<br/>
　　胡夏客曰：人馬自雄，似有不可言者，豈其往謁<span title="新唐書·卷六·本紀第六：❲上元元年❳十一月甲午，揚州長史劉展反，陷潤州。" class="comment">劉展</span>歟。<br/>
　　<span class="book-name">易</span>：蒙以養正，聖功也。</small><br/>
　　<span id="bie_su_xi" about="#mwt55" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#bie_su_xi" class="mw-selflink-fragment">别蘇徯</a></span><small about="#mwt56" typeof="mw:Transclusion">原注：赴湖南幕。</small><br/>
　　<small typeof="mw:Transclusion">鶴注：此亦大曆元年作。</small><br/>
　　故人有遊子，棄擲傍<small about="#mwt58" typeof="mw:Transclusion">去聲</small>天隅。他日憐才命，居然屈壯圖。十年猶塌翼，絕倒為<small about="#mwt59" typeof="mw:Transclusion">去聲</small>驚呼。<br/>
　　<small about="#mwt60" typeof="mw:Transclusion">首傷蘇久淪落。　他日，謂往時。居然，謂目前。塌翼，承屈壯圖。驚呼，承憐才命。<br/>
　　李陵詩：遊子暮何之。<br/>
　　沈佺期詩：才命重當時。<br/>
　　張翰詩：能否居然别。　<span class="book-name">陸機集</span>：雄心摧於弱情，壯圖終於衰志。<br/>
　　陳琳檄：忠義之徒，垂頭塌翼。<br/>
　　<span class="book-name">世說</span>：衛玠談道，平子絕倒。</small><br/>
　　消渴今如此<small about="#mwt61" typeof="mw:Transclusion">黃作在</small>，提攜愧老夫。豈知臺閣舊，先<small about="#mwt62" typeof="mw:Transclusion">一作洗</small>拂鳳凰雛。得實<small about="#mwt63" typeof="mw:Transclusion">俗本作食，非</small>翻蒼竹，棲枝把翠梧。<br/>
　　<small about="#mwt64" typeof="mw:Transclusion">次喜蘇逢知己。　臺閣舊人，必徯父交而力能提攜者。得實棲枝，從此有所依託矣。<br/>
　　<span class="book-name">記</span>：長者與之提攜。<br/>
　　<span class="book-name">魏志·夏侯玄傳</span>：銓衡掌於臺閣。<br/>
　　<span class="book-name">蜀志</span>：龐統，號鳳雛。<br/>
　　<span class="book-name">詩注</span>：鳳凰非竹實不食，非梧桐不棲。</small><br/>
　　北辰當宇宙，南嶽據江湖。國帶煙<small about="#mwt65" typeof="mw:Transclusion">一作風</small>塵色，兵張虎豹符。數<small about="#mwt66" typeof="mw:Transclusion">色角切</small>論<small about="#mwt67" typeof="mw:Transclusion">平聲</small>封內事，揮發府中趨。贈爾<small about="#mwt68" typeof="mw:Transclusion">一作汝</small>秦人策，莫鞭轅下駒。<br/>
　　<small about="#mwt69" typeof="mw:Transclusion">此勉其及時有為，結出送别之意。　當時節鎮權重，幕僚得與參謀，故勸其志圖遠大，而勿局於近小。　此章前二段各六句，末段八句收。<br/>
　　<span class="book-name">漢書音義</span>：銅虎符第一至第五，發兵則遣使者至郡合之。<br/>
　　<span class="book-name">淮南王書</span>：古者封內甸服。<br/>
　　古樂府：盈盈公府步，冉冉府中趨。<br/>
　　<span class="book-name">左傳</span>：秦伯使士會行，<span class="name">繞朝</span>贈之以策。注：策，馬撾也。繞朝，秦大夫。<br/>
　　<span class="book-name">前漢·灌夫傳</span>：上怒內史曰：今日廷論，局趣效轅下駒。應劭曰：駒者，駕著轅下。張晏曰：駒俛頭於車轅下，隨母而已。</small><br/>
　　<small about="#mwt71" typeof="mw:Transclusion">起云「故人有遊子」及「提携愧老夫」，公蓋蘇徯父接也。後云「豈知臺閣舊，先拂鳳凰雛」，湖南幕主，亦徯父交而昔日同朝者。原注云：公為拾遺時，徯父在臺閣。此與詩意不合。<br/>
　　朱注謂<span class="book-name">唐史</span>肅宗收京，蘇源明擢考功郎中、知制誥，疑徯爲源明之子。今按：源明卒於廣德二年，不應喪制未終而急趨幕府，知非源明子矣。</small><br/>
　　<span id="li_chao_ba_fen" about="#mwt55" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#bie_su_xi" class="mw-selflink-fragment">李潮八分小篆歌</a></span><br/>
　　<small about="#mwt72" typeof="mw:Transclusion">鶴注：當是大曆初在夔州作。潮乃公之甥，詩云「巴東逢李潮」，夔本巴東郡也。　周越<span class="book-name">書苑</span>：李潮善小篆，師李斯<span class="book-name">嶧山碑</span>，見稱於時。趙明誠<span class="book-name">金石錄</span>：<span class="book-name">唐慧義寺彌勒像碑</span>，李潮八分書也。潮書初不見重當時，獨杜詩盛稱之，今石刻在者，惟此碑與<span class="book-name">彭元矅墓誌</span>，其筆法亦不絕工。</small><br/>
　　蒼頡鳥跡既茫昧，字體變化如浮雲。陳倉石鼓又<small about="#mwt73" typeof="mw:Transclusion">一作文</small>已訛，大小二篆生八分。秦有李斯漢蔡邕，中間作者絕不聞。嶧山之碑野火焚，棗木傳刻肥失真。苦縣光和尚骨立<small about="#mwt74" typeof="mw:Transclusion"><span class="book-name">猗覺察</span>作力</small>，書<small about="#mwt75" typeof="mw:Transclusion">一作畫</small>貴瘦硬方通神。<br/>
　　<small about="#mwt76" typeof="mw:Transclusion">先敘篆書源流。趙曰：野火焚，謂李斯書。尚骨立，謂蔡邕書。故於嶧山之碑，則傷棗木失真。於苦縣之碑，則喜瘦硬通神。<br/>
　　衛恒<span class="book-name">書勢</span>：黃帝之史沮誦、蒼頡，眺彼鳥跡，始作書契。　<span class="book-name">淮南子</span>：茫茫昧昧。<span class="book-name">頭陀寺碑</span>：茫昧與善。<br/>
　　<span class="book-name">王羲之傳</span>：尤善隸書，論者稱其筆勢，以為飄若浮雲，矯若驚鴻。<br/>
　　鶴曰：鳳翔府寶雞縣，本陳倉縣。　<span class="book-name">元和郡縣志</span>：石鼓文，在鳳翔天興縣南二十許里，石形如鼓，其數有十，蓋紀周宣王田獵之事，即史籀大篆也。　衛恒<span class="book-name">書勢</span>：宣王太史籀，著大篆十五篇，與古文或異，時人即謂之籀書。李斯作<span class="book-name">蒼頡篇</span>，趙高作<span class="book-name">爰歷篇</span>，胡母敬作<span class="book-name">博學篇</span>，皆取史籀式，或頗省改，所謂小篆者也。　周越<span class="book-name">書苑</span>：八分者，秦羽人上谷<span class="name">王次仲</span>飾隸書為之，鍾繇謂之章程書。　<span class="book-name">蔡文姬别傳</span>云：臣父邕言，割程邈隸字八分取二分，割李斯小篆二分取八分，故名八分。又云：皆似八字，勢有偃波。<br/>
　　洙曰：<span class="book-name">史記</span>：始皇二十八年，東行郡國，上鄒嶧山，刻石以頌秦德，其碑為野火所焚，後人惜其文，以棗木傳刻之。　梁武帝論書：古今既殊，肥瘦頗反。<br/>
　　潘淳曰：樊毅<span class="book-name">西岳碑</span>，後漢<span class="date" title="179年">光和二年</span>立。苦縣<span class="book-name">老子碑</span>，亦漢碑，其字刻極勁。杜詩苦縣、光和，謂二碑也。　劉思敬<span class="book-name">臨池漫記</span>：老子，<span class="place">苦</span>人也，今為毫州真縣，縣有明道宮，宮有漢光和年所立碑，蔡邕書，馬永卿贊，字畫遒勁。<br/>
　　<span class="book-name">晉·王獻之傳</span>：字勢疏瘦，如隆冬之枯樹。<span class="book-name">字書</span>：王逸少云：凡字多肉微骨，謂之墨猪書也。　庾肩吾<span class="book-name">書品</span>：胡肥鍾瘦。　<span class="book-name">魯靈光殿賦</span>：通神之俊才。</small><br/>
　　惜哉李蔡不復<small about="#mwt77" typeof="mw:Transclusion">扶又切，一作可</small>得，吾甥李潮下<small about="#mwt78" typeof="mw:Transclusion">去聲</small>筆親。尚書韓擇木，騎<small about="#mwt79" typeof="mw:Transclusion">去聲</small>曹蔡有鄰。開元已來數<small about="#mwt80" typeof="mw:Transclusion">所主切</small>八分，潮也奄有二子成三人。況潮小篆逼秦相<small about="#mwt81" typeof="mw:Transclusion">去聲</small>，快劍長戟森相向。八分一字直百<small about="#mwt82" typeof="mw:Transclusion">一作千</small>金，蛟龍盤拏<small about="#mwt83" typeof="mw:Transclusion">挐同，音如，又音拿</small>肉屈<small about="#mwt84" typeof="mw:Transclusion">與偏通</small>强<small about="#mwt85" typeof="mw:Transclusion">去聲</small>。<br/>
　　<small typeof="mw:Transclusion">此稱李潮書法。　李蔡為正宗，韓蔡作陪賓，小篆八分，雙頂李蔡。　下筆親，謂與李蔡相親近。<br/>
　　<span class="book-name">舊書·肅宗紀</span>：<span class="date" title="760年">上元元年</span>四月，右散騎常侍韓擇木為禮部尚書。<span class="book-name">宣和書譜</span>：韓擇木，昌黎人，工隸，兼作八分，風流閒媚，世謂邕中興焉。<br/>
　　竇臮<span class="book-name">述書賦</span>：衛包蔡鄰，工夫亦到，出於人意，乃近天造。<span class="book-name">書史會要</span>：有鄰，邕十八代孫，官至右衛率府兵曹參軍，工八分書，書法勁險。<br/>
　　<span class="book-name">詩</span>：奄有四方。注：奄，遂也，忽也。<br/>
　　<span class="book-name">法書要錄</span>：袁昂云：韋仲将書，如龍拏虎距，劍拔弩張。皇朝歐陽詢書：森森然，若武庫矛戟。拏，揉也。<br/>
　　<span class="book-name">西京雜記</span>：淮南王劉安著<span class="book-name">淮南子</span>，揚子雲以為一出一入，字直百金。公孫弘著<span class="book-name">公孫子</span>，言刑名事，亦謂字直百金。<br/>
　　成公綏隸書體，或若虬龍盤遊，蜿蜒軒翥，非古八分小篆體也。　<span class="book-name">前漢·陸賈傳</span>：屈强於此。顏注：謂不柔服也。庾肩吾<span class="book-name">書品</span>：蕭思話書，走墨連綿，字勢屈强。</small><br/>
　　吳郡張顛誇草書，草書非古空雄壯。豈如<small about="#mwt86" typeof="mw:Transclusion">一作知</small>吾甥不流宕，丞相<small about="#mwt87" typeof="mw:Transclusion">去聲</small>中郎丈人行<small about="#mwt88" typeof="mw:Transclusion">音巷</small>。<br/>
　　<small typeof="mw:Transclusion">申贊其書法入古。　張旭名重當世，故又借以相形。流宕雄壯，皆指草書，正與瘦硬相反。<br/>
　　湛方生詩：流宕失真宗。<br/>
　　<span class="book-name">漢書</span>：漢天子，吾丈人行。注：尊老之稱。</small><br/>
　　巴東<small about="#mwt89" typeof="mw:Transclusion">一作江</small>逢李潮，逾月求我歌。我今衰老才力薄，潮乎潮乎奈汝何。<br/>
　　<small about="#mwt90" typeof="mw:Transclusion">末結作歌之意。　趙曰：退之<span class="book-name">石鼓歌</span>「少陵無人謫仙死，才薄将奈石鼓何」，倣此詩末二句也。　此章前二段各十句，後二段各四句。</small><br/>
　　<small about="#mwt91" typeof="mw:Transclusion">王嗣奭曰：「字體變化如浮雲」，一語已括全篇。鳥跡變而大小篆，又變而八分，至變而草書，極矣。篆與八分，猶存古意，若草書，去古遠矣，雖雄壯，何取。快劍長戟，蛟龍屈强，俱形容瘦硬，而書已通神矣，宜其字值百金也。瘦硬之書，未易形容，故自恨才力之薄，如此作結，絕新。瘦硬，兼八分言。　韓擇木作八分書，師蔡邕，風流閒媚，號伯喈中興。蔡有鄰，亦善八分，其始拙弱，至天寶，遂精，故子美引二子比潮。又<span class="book-name">送顧八分</span>詩，亦引二子云。</small><br/>
　　<small about="#mwt92" typeof="mw:Transclusion"><span class="book-name">碑篆考</span>：錢箋：宋王厚之曰：石鼓，粗有鼓形，字刻於其旁，石質堅頑，類今人為碓磑者。韓愈以為宣王鼓。韋應物以為文王鼓，宣王刻。歐陽<span class="book-name">集古錄</span>：始設三疑，鄭樵摘㞼殹二字，見於秦斤秦權，而以為秦鼓。董逌曰：<span class="book-name">左傳</span>成有岐陽之蒐，杜預謂還歸自奄，乃大蒐於岐陽。宣王蒐岐陽，世無聞哉。方成康與穆賦頌鐘鼎之銘，皆番吾之跡，則此為番吾可知。程大昌曰：是成王鼓也。　張懷瓘<span class="book-name">書斷</span>：<span class="book-name">水經注</span>曰：上郡王次仲，變蒼頡舊文為今隸書，既變蒼頡書，即非效程邈隸。蔡邕<span class="book-name">勸學篇</span>謂次仲初變古形是也。始皇之世，出其數書，小篆古形，猶存其半，八分已減小篆之半，隸又減八分之半，然可云子似父，不可云父似子，故知隸不能生八分矣。八分則小篆之捷，隸亦八分之捷，本謂之楷書。楷隸初制，大範幾同，故後人惑之。朱注：衛恒<span class="book-name">書勢</span>詳隸，而不言八分，其實師宜官、梁鵠、邯鄲淳、毛弘，皆工八分者。張懷瓘以程邈以後之隸，與鍾王之今楷為一，意蓋取漢碑之隸，皆屬之於八分，而專以隸為楷也。歐陽永叔以八分為隸，洪适因之，迄無定說。<span class="name">吾衍</span><span class="book-name">學古編</span>云：八分，漢隸之未有挑法者也，比秦隸則易識，比漢隸則微似篆，用篆筆作漢隸，即得之。今存其說，待考。　<span class="book-name">書斷</span>：李斯小篆入神，大篆入玅。伯喈八分、飛白入神，大篆、小篆、隸書入玅。　<span class="book-name">封演聞見記</span>：嶧山始皇刻石，其文李斯小篆，後魏太武登山，使人排倒之。然而歷代摹搨，以為楷則，邑人疲於奔命，聚薪其下，因野火焚之，由是殘闕，不堪摹寫，然猶求者不已，有縣宰取舊文勒於石碑之上，凡成數片，置之縣廨，須則搨取。今人間有<span class="book-name">嶧山碑</span>，皆新刻之碑也。歐陽公<span class="book-name">集古錄</span>：今俗所謂<span class="book-name">嶧山碑</span>，秦二世詔，李斯篆，<span class="book-name">史記</span>不載，其字特大，不類泰山存者，其本出於徐鉉，又有别本出於夏竦家。自唐<span class="name">封演</span>已謂<span class="book-name">嶧山碑</span>非真，而杜甫直謂棗木傳刻耳。又曰：今嶧山實無此碑。鄭文寶嘗學小篆於徐鉉，以鉉所摹本，刻石於長安，世多傳之。<span class="book-name">後漢·桓帝紀</span>：<span class="date" title="165年">延熹八年</span>正月，遣中常侍<span class="name">左悺</span>之苦縣，祀老子。<span class="book-name">續漢書</span>：桓帝夢老子，令中常侍<span class="name">左悺</span>於賴鄉祠之，詔陳相<span class="book-name">邊韶</span>立祠，兼刻石。<span class="book-name">金石錄</span>：苦縣<span class="book-name">老子銘</span>，舊傳蔡邕文并書。杜詩云云，世云此碑是也。然而<span class="name">邊韶</span><span class="date" title="165年">延熹八年</span>作，非光和中，未知杜所云是此碑否。<span class="book-name">書苑</span>遂謂韶文而邕書，亦無所據。杜田曰：苦縣祠，立於桓帝延熹，而光和乃靈帝年號，豈非祠立於延熹，碑乃立於光和乎。</small><br/>
　　<span id="xia_kou_er_shou" about="#mwt93" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#xia_kou_er_shou" class="mw-selflink-fragment">峽口二首</a></span><br/>
　　<small about="#mwt94" typeof="mw:Transclusion">單復編在大曆元年秋。　此即瞿唐峽口也。<span class="book-name">方輿勝覽</span>：瞿唐峽在夔州東一里，舊名西陵峽。陸機<span class="book-name">辯亡論</span>：謹守三峽之門。</small><br/>
　　峽口大江間，西南控百<small about="#mwt96" typeof="mw:Transclusion">一作白</small>蠻。城欹連粉堞，岸斷更青山。開闢當<small about="#mwt97" typeof="mw:Transclusion">一作多</small>天險，防隅一水關。亂離聞鼓角，秋氣動衰顏。<br/>
　　<small about="#mwt98" typeof="mw:Transclusion">此章見形勝而傷世亂也。三四，申峽口之景。五六，申控蠻之勢。　山形斜側，故城堞皆欹。傍多疊嶂，故岸斷見山。天險如此，而又設關水上，真足控制全蜀矣。<br/>
　　<span class="book-name">唐志</span>：劍南諸蠻州九十二，無城邑，椎髻皮服。<span class="book-name">通典</span>：松外諸蠻，貞觀末遣兵從西洱河討之，西洱河去嶲州西千五百里，其地有數十百部落。按此，當作百蠻。<br/>
　　王洙注：峽口有關，斷以鐵鎖。　<span class="book-name">易</span>：天險不可升也。　防隅，水防山隅也。　<span class="book-name">杜臆</span>：水關，似即牢關。　古詩：盈盈一水間。<br/>
　　聞鼓角，時有崔旰之亂也。<br/>
　　隋尹式詩：秋鬢含霜白，衰顏倚酒紅。</small><br/>
　　時清關失險，世亂戟如林。去矣英雄事，荒哉割據心。蘆花留客晚，楓樹坐猿深。疲苶<small about="#mwt99" typeof="mw:Transclusion">魚列切，音孽，與𦬼同</small>煩親故，諸侯數<small about="#mwt100" typeof="mw:Transclusion">音朔</small>賜金。<br/>
　　<small about="#mwt101" typeof="mw:Transclusion">次章，溯往事而傷羈旅也。上四，言形勝之盛衰，皆因人事。下四，言客夔之景況，有愧人情。　英雄，承時清，如光武、昭烈之平蜀是也。割據，承世亂，如公孫述、李特之僭蜀是也。孤客對猿，不勝悽惻。親故贈金，何解窮愁耶。　公自注：主人柏中丞，頻分月俸。<br/>
　　<span class="book-name">書</span>：紂率其旅如林。<br/>
　　<span class="book-name">魏志</span>：田豐舉杖擊地曰：惜哉，事去矣。<br/>
　　陳子昂詩：荒哉穆天子。<br/>
　　駱賓王詩：雁起蘆花晩。<br/>
　　「楓樹坐猿深」，「坐」字下得奇，「深」字下得逸，然各有所本。張說詩「樹坐參猿嘯」，宋之問詩「猿啼江樹深」，一句中兩用之，可稱入化。<br/>
　　<span class="book-name">歎逝賦</span>：同時親故。<br/>
　　<span class="book-name">陳平傳</span>：賜金尚在。<br/>
　　詩句中用虚字，貴乎逸而有致。謝朓詩「去矣方滯淫，懷哉罷歡宴」，不如老杜「去矣英雄事，荒哉割據心」，更有遠神。又詩「古人稱逝矣，吾道卜終焉」，說得韻趣。鮑明遠詩「傷哉良永矣」，黃山谷詩「得也自知之」，非不流利，但不如杜之俊逸耳，若東坡詩「倦客再遊行老矣，高僧一笑故依然」，方是善於摹杜。</small><br/>
　　<span id="nan_ji" about="#mwt102" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#nan_ji" class="mw-selflink-fragment">南極</a></span><br/>
　　<small about="#mwt103" typeof="mw:Transclusion">鶴注：當是大曆元年冬在夔州作。　趙曰：南極，星名。<span class="book-name">晉·天文志</span>：南極在井、柳之中，正是南方之星，故用之夔州。黃希曰：此是用<span class="book-name">爾雅</span>四極中之南極，夔在長安之極南也。</small><br/>
　　南極青山衆<small about="#mwt105" typeof="mw:Transclusion">一作外，非</small>，西江白谷分。古城疏落木，荒戍密寒雲。歲月蛇常見，風飆虎忽<small about="#mwt106" typeof="mw:Transclusion">一作或</small>聞。近身皆鳥道，殊俗自人群。睥睨登哀柝，蝥<small about="#mwt107" typeof="mw:Transclusion">一作矛，趙作蝥</small>弧照夕曛。亂離多醉尉，愁殺李将軍。<br/>
　　<small about="#mwt108" typeof="mw:Transclusion">此公不欲久居南土而作也。　盧注：首二，南方山水。三四，南方風景。中四，南方人物。末四，南方時事。　<span class="book-name">杜臆</span>：西江至白谷而分，此楚蜀之交也。　古城，白帝舊城。荒戍，戍土之兵。皆鳥道，居高峽也。自人群，非我族也。柝、弧，城上戒嚴。醉尉，小人横行。<br/>
　　據公詩云「白谷氣候變」，又云「白谷會深遊」，則白谷當在夔州。<span class="book-name">杜臆</span>謂即白帝城之谷。<br/>
　　朱超詩：荒戍久無樓。　陶潛詩：寒雲没西山。<br/>
　　庾信<span class="book-name">哀江南賦</span>：風飆凜然。王褒頌：虎嘯而風生。<br/>
　　司馬彪<span class="book-name">續漢書</span>：<span class="name">种暠</span>為益州刺史，開曉殊俗。　古詩<span class="book-name">臨高臺</span>篇：辭仙俗，歸人群。<br/>
　　<span class="book-name">古今注</span>：女牆，亦名睥睨。<br/>
　　<span class="book-name">左傳</span>：鄭伐許，潁考叔取鄭伯之旗<span title="春秋左傳正義·卷四·疏：蝥弧，旗名。" class="comment">蝥弧</span>以先登。　謝靈運詩：夕曛嵐氣陰。<span class="book-name">說文</span>：日入曰曛。<br/>
　　<span class="book-name">李廣傳</span>：<span class="name">廣</span>屏居藍田南山中射獵，嘗夜出從人飲，還至亭，灞陵尉醉，呵止廣，廣騎曰：「故李将軍」，尉曰：「今将軍尚不得夜行，何故也」，宿廣亭下。<span class="book-name">杜臆</span>：末用醉尉事，必有所感。</small><br/>
　　<span id="qu_tang_liang_ya" about="#mwt109" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#qu_tang_liang_ya" class="mw-selflink-fragment">瞿唐兩崖</a></span><br/>
　　<small about="#mwt110" typeof="mw:Transclusion">此詩舊編在大曆二年。考二年之秋，公在東屯矣，還是元年冬作。</small><br/>
　　三峽傳何處，雙崖壯此門。入天猶石色，穿水忽雲根。猱<small about="#mwt111" typeof="mw:Transclusion">乃高切</small>玃<small about="#mwt112" typeof="mw:Transclusion">厥縳切</small>鬚髯古，蛟龍窟宅尊。羲和冬<small about="#mwt113" typeof="mw:Transclusion">一作驂</small>馭近，愁畏日車翻。<br/>
　　<small about="#mwt114" typeof="mw:Transclusion">首點兩崖，中咏景物，末乃歎其危險。　<span class="book-name">杜臆</span>：傳何處，三峽之名互異。壯此門，瞿唐一峽不移也。黃希曰：公作<span class="book-name">長江</span>云「瞿唐爭一門」，又<span class="book-name">瞿唐懷古</span>云「勍敵兩崖開」，蓋瞿唐乃三峽之門。又：兩崖對峙，中貫一江，望之如門然。　崖入天，而青同一色。崖穿水，而下至雲根。乃狀其勢之高深。　黃生注：惟山高水險，故物得以久據深藏。曰古、曰尊，字法俱妙。　<span class="book-name">杜臆</span>：冬時日行南陸，正值崖上，今兩崖聳窄，屏去日光，似乎羲和，亦畏車翻而却避之者。<br/>
　　朱注：庾仲雍<span class="book-name">荊州記</span>：巴楚有明月峽、廣德峽、東突峽，今謂巫峽、秭歸峽、歸鄉峽。<span class="book-name">峽程記</span>：三峽即明月峽、巫山峽、廣溪峽，其瞿唐、灩澦、燕子、屏風之類，皆不與三峽之數。<span class="book-name">寰宇記</span>：夔州三峽，曰西峽、巴峽、巫峽。宋肇<span class="book-name">三峽堂記</span>又以西陵峽、巫峽、歸峽為三峽。按：三峽，諸說不同，疑明月峽不列三峽內，蓋明月峽在夔州之上也。然<span class="book-name">忠州龍興寺</span>詩又云「忠州三峽內」，則公於此亦無定說矣。<br/>
　　<span class="book-name">杜臆</span>：詩人多以雲根為石，以雲觸石而出也。宋孝武<span class="book-name">登樂山</span>詩：屯煙擾風穴，積水溺雲根。<br/>
　　蔡注：<span class="book-name">爾雅</span>：猱善援，玃善顧。<span class="book-name">爾雅注</span>：玃，貑玃也，似獼猴而大，色蒼黑，能攫搏人，故云玃。<span class="book-name">述異記</span>：猿五百歲化為玃玃，千歲化為老人。　揚雄<span class="book-name">蜀都賦</span>：猿蠝玃猱。<br/>
　　<span class="book-name">杜臆</span>：公詩「龍以瞿唐會」，則知其有龍蛇矣。　王勃<span class="book-name">山亭序</span>：徵石髓於蛟龍之窟。<span class="book-name">江賦</span>：瑰奇之所窟宅。<br/>
　　<span class="book-name">淮南子</span>：日乘車，駕以六龍，羲和為之馭。　冬馭近，謂近於瞿唐，非秋近於冬之謂。<br/>
　　李尤歌：安得壯士翻日車。</small><br/>
　　<small about="#mwt115" typeof="mw:Transclusion">黃生曰：首言來之遠，次言勢之雄，三言峽之峻，四言崖之深，五六喻盜賊之盤據，七八言朝廷之隱憂。上四貼本題，下四開一步。　又曰：愁畏本一意，特連用之，以助句法。唐人詩中多有之，<span class="book-name">杜集</span>如人客、信使、眠臥、車輿、書疏、重疊、稀少、涼冷、曛黑、暄暖、晨朝、徒空、更復之類，不可勝數。</small><br/>
　　<span id="qu_tang_huai_gu" about="#mwt116" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#qu_tang_huai_gu" class="mw-selflink-fragment">瞿唐懷古</a></span><br/>
　　<small about="#mwt117" typeof="mw:Transclusion">顧注：懷古，是懷瞿唐古迹。鶴曰：此當是大曆元年作。　今按：前首應是初見時，故云「三峽傳何處」，此首應是再詠者，故題云瞿唐懷古。</small><br/>
　　西南萬壑注，勍敵兩崖開。地與山根裂，江從月窟來。削成當白帝，空曲隱陽臺。疏鑿功雖美，陶鈞力大哉。<br/>
　　<small about="#mwt118" typeof="mw:Transclusion">上四，瞿唐之景。下四，懷古之意。　鑿山本以通水，故山水並起。山裂，承崖開。江來，承壑注。黃注：三言峽之隘，四言源之長，五言壁之峭，六言崖之深，相傳皆禹功所疏鑿者，其實瞿唐天險，蓋出於造化神力也。　山附於地，山裂乃地勢使然，必地與山以裂，而後江水得從此來。黃氏說「與」字含下「陶鈞」意，獨有解會。　高與白帝相當，空處藏隱陽臺，以陽臺配白帝，亦暗指神女，天然對仗。<br/>
　　<span class="book-name">世說</span>：萬壑爭流。<br/>
　　<span class="book-name">左傳</span>：宋及楚戰，子魚曰：勍敵之人，隘而不列。　以兩崖而關鎖萬壑，真有拔地倚天之力，故曰勍敵。<br/>
　　庾信詩：山根一片雨。<br/>
　　<span class="book-name">長楊賦</span>：西厭月螖。「螖」與「窟」同。<br/>
　　<span class="book-name">山海經</span>：泰華之山，削成而四方。<span class="book-name">杜臆</span>：白帝山，在夔州府治東五里。陽臺在府治北五里，高百丈。<br/>
　　陶弘景隱於句容之勾曲山中，周迴一百五十里，空曲寥曠。　鶴曰：<span class="book-name">寰宇記</span>：陽臺，臺高一百二十步，即宋玉賦「遊陽雲之臺」。<br/>
　　郭璞<span class="book-name">江賦</span>：巴東之峽，夏后疏鑿。<br/>
　　<span class="book-name">鄒陽傳</span>：獨化於陶鈞之上。師氏曰：陶人轉鈞，蓋取周迴調鈞耳，此借以喻造化。<br/>
　　黃生曰：此詩奇險之句，亦若假鑿於五丁者。　又曰：「疏鑿控三巴」，專歸功於神禹也。「疏鑿功雖美」，兼歸功於造物也。蓋題屬懷古，不敢忘禹之跡，而險山天造，亦不可没天之工。結以詠歎出之，倍有神致。</small><br/>
　　<span id="cheng_an_geng" about="#mwt120" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#cheng_an_geng" class="mw-selflink-fragment">夜宿西閣曉呈元二十一曹長</a></span><small about="#mwt119" typeof="mw:Transclusion">子丈切</small><br/>
　　<small typeof="mw:Transclusion">顧宸注：大曆元年，公自雲安縣至夔州。秋，寓於西閣，終歲居之。明年春，始自西閣遷居赤甲。故凡西閣諸詩，皆自秋及冬作也。黃鶴及<span class="book-name">千家注</span>分為兩時，俱失考。公昔曾與元同曹，故曰曹長。</small><br/>
　　城暗更<small about="#mwt121" typeof="mw:Transclusion">平聲</small>籌急，樓高雨<small about="#mwt122" typeof="mw:Transclusion">去聲</small>雪微。稍通綃幕霽，遠帶玉繩稀。門鵲晨光起<small about="#mwt123" typeof="mw:Transclusion">一作喜</small>，檣<small about="#mwt124" typeof="mw:Transclusion">一作牆，非</small>烏宿處飛。寒流江甚細，有意待人歸。<br/>
　　<small about="#mwt125" typeof="mw:Transclusion">首聯，宿閣。三四，曉景。下則對景思歸也。綃幕霽，旭光初動。玉繩稀，疏星未没。鵲起烏飛，舟行之象，二句賦中含興，引起末聯。<span class="book-name">杜臆</span>：流細則江平，有若待人歸者，何不與鵲俱起，與烏並飛耶。<br/>
　　梁元帝詩：夜短更籌急。<br/>
　　<span class="book-name">詩</span>：雨雪霏霏。<br/>
　　沈佺期詩：千金麗人掩綃幕。<span class="book-name">說文</span>：帷在上曰幕。朱注：以綃為幕也。<br/>
　　陶弘景<span class="book-name">水仙賦</span>：横帶玉繩。<br/>
　　舊注因謝朓詩有「金波麗鳷鵲」句，遂以門鵲為門端刻鵲。因傅毅<span class="book-name">相風賦</span>有「棲神鳥於竿首，俟祥風之來征」，遂云刻烏竿上，名曰相風。将門鵲檣鳥，俱作假象。今按：鵲起烏飛，就實景言。顧注：公詩「檣烏相背發」、「危檣逐夜烏」，皆指檣上棲烏，舊乃曲說也。<span class="book-name">歸去來辭</span>：恨晨光之熹微。　何遜詩：江燕繞檣飛。<br/>
　　朱超道詩：落葉泛寒流。</small><br/>
　　<span id="xi_ge_kou_hao" about="#mwt126" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#xi_ge_kou_hao" class="mw-selflink-fragment">西閣口號<small about="#mwt127" typeof="mw:Transclusion">平聲</small>呈元二十一</a></span><br/>
　　<small about="#mwt128" typeof="mw:Transclusion">仍依梁氏編在大曆元年。</small><br/>
　　山木抱雲稠，寒空<small about="#mwt130" typeof="mw:Transclusion">一作江</small>繞上頭。雪崖纔變石，風幔不依樓。社稷堪流涕，安危在運籌，看<small about="#mwt131" typeof="mw:Transclusion">平聲</small>君話王室，感動幾銷憂。<br/>
　　<small about="#mwt132" typeof="mw:Transclusion">上四，寫西閣景。下四，寄元曹長。　陰雲繞樹，寒氣盤空，故雷霑石變而風緊幔飄。堪流涕，世亂未已。在運籌，謀國待人。二句述元君話中之意。感動銷憂，喜留心王室者，尚有同志也。前首未及呈元意，故此章特詳之。顧注謂：杜鴻漸不能征討，請以節制譲旰，運籌無策，係蜀安危，公故聞而流涕。據詩云社稷王室，應指朝政言。所謂運籌者，嘆當時不任賢相也。<br/>
　　唐太宗詩：寒空碧霧輕。　薛道衡詩：東方來上頭。<br/>
　　<span class="book-name">漢書</span>：運籌帷幄之中。<br/>
　　幾，謂幾度也。</small><br/>
　　<span id="ge_ye" about="#mwt134" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#ge_ye" class="mw-selflink-fragment">閣夜</a></span><small about="#mwt135" typeof="mw:Transclusion">即西閣</small><br/>
　　<small typeof="mw:Transclusion">此當是大曆元年冬作。　鶴注：詩云「聞戰伐」，時崔旰之亂未息也。</small><br/>
　　歲暮陰陽催短景<small about="#mwt137" typeof="mw:Transclusion">同影</small>，天涯霜雪霽寒宵<small about="#mwt138" typeof="mw:Transclusion">一作霄</small>。五更<small about="#mwt139" typeof="mw:Transclusion">平聲</small>鼓角聲悲壯，三峽星河影動搖。野哭千<small about="#mwt140" typeof="mw:Transclusion">一作幾</small>家聞戰伐，夷歌幾<small about="#mwt141" typeof="mw:Transclusion">一作數，一作是</small>處起漁樵。臥龍躍馬終黃土，人事音書<small about="#mwt142" typeof="mw:Transclusion">吳作依依</small>漫<small about="#mwt143" typeof="mw:Transclusion">一作頗，一作久</small>寂寥。<br/>
　　<small about="#mwt144" typeof="mw:Transclusion">此在閣夜而傷亂也。上四，閣夜景象。下四，閣夜情事。　鼓角，夜所聞。星河，夜所見。野哭、夷歌，將曉所傷感者。末則援古人以自解也。　鼓角之聲，當更盡而悲壯。星河之影，映峽水而動摇。皆宵霽之景。吳論：「悲壯」「動摇」，下兩字另讀。　思及千古賢愚，同歸於盡，則目前人事，遠地音書，亦漫付之寂寥而已。　黃生注：題云<span class="book-name">閣夜</span>，而詩及曉景，乃知為人事音書之故，徹曉不寐也。臥龍躍馬，因夔州祠廟而及之。<br/>
　　古詩<span class="book-name">折楊柳</span>：陰陽催我去，那得有定主。　庾信詩：短景負餘睴。<br/>
　　古詩：各在天一涯。　<span class="book-name">楚辭</span>：悲霜雪之俱下。<br/>
　　<span class="book-name">顏氏家訓</span>：或問一夜何故五更，答曰：更，歷也，經也。<span class="book-name">晉·載記</span>：石勒耕作於野，嘗聞鼓角之聲。<span class="book-name">李衛公兵法</span>：鼓，三百三十三槌為一通。角，動吹十二聲為一疊。故又曰鳴笳疊鼓。<br/>
　<span class="book-name">　史·天官書</span>注：<span class="book-name">正義</span>曰：左旗九星，在河鼓左。右旗九星，在河鼓右。動摇，則兵起。<span class="book-name">漢書</span>：元光中，天星盡摇，上以問候星者，對曰：「星搖者，民勞也」，後征伐四夷，百姓勞於兵革。江總詩：水上動摇明。<br/>
　　千家、幾處，言哭多而歌少。　<span class="book-name">記</span>：孔子惡野哭者。　揚雄<span class="book-name">太玄經</span>：交於戰伐。<span class="book-name">蜀都賦</span>：陪以白狼，夷歌成章。　何遜詩：予念返漁樵。<br/>
　　<span class="book-name">蜀志</span>：徐庶謂先主曰：諸葛孔明，臥龍也。　<span class="book-name">蜀都賦</span>：公孫躍馬而稱帝。　王褒<span class="book-name">僮約文</span>：早歸黃土陌。<br/>
　　魏武樂府：絕人事，遊混元。　吳均詩：萬里音書斷。　<span class="book-name">楚辭</span>：寂寥兮收潦而水清。漫，徒然也。</small><br/>
　　<small about="#mwt147" typeof="mw:Transclusion">杜修可曰：<span class="book-name">西清詩話</span>云：作詩用事，要如釋語，水中着鹽，飲水乃知鹽味。此說，詩家秘藏也。如子美「五更鼓角聲悲壯，三峽星河影動摇」，人徒見陵轢造化之工，不知乃用故事也。<span class="book-name">禰衡傳</span>：容態有異，聲節悲壯。<span class="book-name">漢武故事</span>：星辰摇動，東方朔謂民勞之應。則善用事者，如繫風捕影，豈有迹耶。<br/>
　　余氏曰：<span class="book-name">百斛明珠</span>云：七言之麗者，在子美此二句後，寂寥無聞矣。</small><br/>
　　<small about="#mwt148" typeof="mw:Transclusion">盧世㴶曰：杜詩如<span class="book-name">登樓</span>、<span class="book-name">閣夜</span>、<span class="book-name">黃草</span>、<span class="book-name">白帝</span>、<span class="book-name">九日</span>二首，一題不止為一事，一詩不止了一題，意中言外，愴然有無窮之思，當與<span class="book-name">諸将</span>、<span class="book-name">古跡</span>、<span class="book-name">秋興</span>諸章，相為表裏，讀者宜知其關係至重也。<br/>
　　胡應麟曰：老杜七言律，全篇可法者，<span class="book-name">紫宸退朝</span>、<span class="book-name">九日登高</span>、<span class="book-name">送韓十四</span>、<span class="book-name">香積寺</span>、<span class="book-name">玉臺觀</span>、<span class="book-name">登樓</span>、<span class="book-name">閣夜</span>、<span class="book-name">藍田崔荘</span>、<span class="book-name">秋興八篇</span>，氣象雄蓋宇宙，法律細入毫芒，自是千秋鼻祖。異時<span class="name">微之</span>、<span class="name">昌黎</span>，並極推尊而莫能追步，宋人一概棄置，惟元<span class="name">虞伯生</span>、<span class="name">楊仲弘</span>得少分，至近日諸公，始明此義。</small><br/>
　　<span id="rang_xi_han_wang" about="#mwt149" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#rang_xi_han_wang" class="mw-selflink-fragment">瀼西寒望</a></span><br/>
　　<small about="#mwt150" typeof="mw:Transclusion">鶴注：此是大曆元年冬作。明年春，遷居赤甲，三月遷瀼西。</small><br/>
　　水色含群動，朝光切太虛。年侵<small about="#mwt152" typeof="mw:Transclusion">一作終</small>頻悵望，興<small about="#mwt153" typeof="mw:Transclusion">去聲</small>遠一蕭疏。猿挂時相學，鷗行<small about="#mwt154" typeof="mw:Transclusion">音杭</small>炯自如。瞿唐春欲至，定卜瀼西居。<br/>
　　<small about="#mwt155" typeof="mw:Transclusion">此詩扼題在三四，為上下關紐。年侵頻望，點明寒望。興遠蕭疏，望時所見。　<span class="book-name">杜臆</span>：水色、朝光，此蕭疏之遠而大者。猿挂鷗行，此蕭疏之近而小者。瀼西卜居，又結出望中之意。　又云：「水色含群動」即「寒水光難定」變語也，「朝光切太虚」即「早霞隨類影」變景也，皆公冥搜所得。　日映水面，其色閃動，朝光初起，切近太虚，此以一俯一仰對言。趙汸注：時相學，寫猿之戲狎。炯自如，寫鷗之明潔。此以在山在水對言。　年侵，照春至，是傷歲暮，不是恨年衰。　<span class="book-name">杜臆</span>：年侵悵望，初非樂事，乃因頻望而發興，遂有此一段光景，無邊際，無絓碍，直神與境會，意超象外矣。<br/>
　　陶潛詩：日入群動息。<br/>
　　鮑照詩：朝光散流霞。　<span class="book-name">天台賦</span>：太虚寥廓。<br/>
　　陸機詩：後塗隨年侵。<br/>
　　謝靈運<span class="book-name">遊名山志</span>：觀挂猿下飲，百丈相連。吳均詩：猿挂似懸瓜。</small><br/>
　　<span id="xi_ge_pu_ri" about="#mwt156" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#xi_ge_pu_ri" class="mw-selflink-fragment">西閣曝日</a></span><br/>
　　<small about="#mwt157" typeof="mw:Transclusion">鶴注：此大曆元年冬作。</small><br/>
　　凛冽<small about="#mwt159" typeof="mw:Transclusion">郭作烮</small>倦玄冬，負暄嗜飛閣。羲和流德澤，顓頊愧倚薄。毛髮具<small about="#mwt160" typeof="mw:Transclusion">一作且</small>自和<small about="#mwt161" typeof="mw:Transclusion">一作私</small>，肌膚潛沃若。太陽信深仁，衰氣欻有託。攲傾煩注眼，容易<small about="#mwt162" typeof="mw:Transclusion">音異</small>收病脚。<br/>
　　<small about="#mwt163" typeof="mw:Transclusion">此敘曝日情事。首聯敘題，暄可禦寒，是羲和施澤，而顓頊斂威矣。毛髮六句，皆德澤之浹身者。注眼收脚，坐久而起行也。　地傾注視，恐病脚偶蹉，忽而舉步容易，則煖氣流暢於足矣。<br/>
　　<span class="book-name">太玄經</span>：萬物耗於玄冬。<br/>
　　負暄，背向日也。<span class="book-name">列子</span>：宋國田夫，負日之暄。<br/>
　　<span class="book-name">廣雅</span>：日御曰羲和。　<span class="book-name">忠經序</span>：沐浴德澤。<br/>
　　<span class="book-name">月令</span>：孟冬之月，其帝顓頊，其神玄冥。　愧倚薄，言寒氣不能侵人。<br/>
　　<span class="book-name">楚國語</span>：手拇毛髮。<br/>
　　<span class="book-name">記</span>：可以固人肌膚之會。沃若，謂煖如湯沃。<span class="book-name">詩</span>：其葉沃若。此借用之。<br/>
　　<span class="book-name">說文</span>：日者，太陽之精。<br/>
　　公<span class="book-name">客居</span>詩：臥愁病脚廢。</small><br/>
　　流離<small about="#mwt164" typeof="mw:Transclusion">一作劉離</small>木杪<small about="#mwt165" typeof="mw:Transclusion">一作梢</small>猿，翩躚山巔鶴。朋<small about="#mwt166" typeof="mw:Transclusion">舊作用，非</small>知苦聚散，哀樂<small about="#mwt167" typeof="mw:Transclusion">音洛</small>日已作<small about="#mwt168" typeof="mw:Transclusion"><span class="book-name">英華</span>作亦已昨</small>。即事會賦詩，人生忽如昨<small about="#mwt169" typeof="mw:Transclusion"><span class="book-name">英華</span>作錯</small>。古來遭喪<small about="#mwt170" typeof="mw:Transclusion">去聲</small>亂，賢聖盡蕭索。胡為将暮年，憂世心力弱。<br/>
　　<small about="#mwt171" typeof="mw:Transclusion">此觸景而有感也。　水猿山鶴，閣前所見。流離，圓轉貌。翩躚，輕舉貌。皆日中自得之態。聚樂散哀，此旅人之情状。人生如昨，亦且隨時遣興耳。末乃援古以自慰，心力已弱，何堪加憂乎。　此章兩段，各十句。<br/>
　　阮籍<span class="book-name">鳩賦</span>：終飄颻以流離。謝靈運詩：俯視喬木杪。<br/>
　　何敬祖詩：翩躚御飛鶴。<br/>
　　古詩：賢聖莫能度。何遜詩：蕭索高秋暮。</small><br/>
　　<span id="bu_li_xi_ge_er_shou" about="#mwt172" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#bu_li_xi_ge_er_shou" class="mw-selflink-fragment">不離西閣二首</a></span><br/>
　　<small about="#mwt173" typeof="mw:Transclusion">此亦大曆元年冬作。　<span class="book-name">杜臆</span>：題曰「不離」，有厭居西閣意。</small><br/>
　　江柳非時發，江花冷色頻。地偏應<small about="#mwt174" typeof="mw:Transclusion">平聲</small>有瘴，臘近已含春。失學從愚子，無家任<small about="#mwt175" typeof="mw:Transclusion">一作住</small>老身。不知西閣意，肯别定留<small about="#mwt176" typeof="mw:Transclusion">一作何</small>人。<br/>
　　<small about="#mwt177" typeof="mw:Transclusion">首章，對景感懷，向西閣作問詞。　非時先發，當冷頻開，此見地暖含春也。失學，閣中之事。無家，居閣之故。末乃久客無聊之語。　趙注：言西閣之意，肯令我别乎，抑亦定留人也。　顧注：公詩用「定」字有兩義，「定卜瀼西居」是決詞，「肯别定留人」是疑詞，「杭州定越州」亦然。<br/>
　　陶詩：心遠地自偏。</small><br/>
　　西閣從人别，人今亦故亭。江雲飄素綀<small about="#mwt178" typeof="mw:Transclusion">一作葉</small>，石壁斷<small about="#mwt179" typeof="mw:Transclusion">一作斬</small>空青。滄海先迎日，銀河倒列星。平生躭勝事，吁駭始初經。<br/>
　　<small about="#mwt180" typeof="mw:Transclusion">次章，代西閣作答詞，仍取其佳勝也。　西閣何心，亦任人别去，只人不能離，直視為故亭耳。江雲飄而白如素綀，石壁斷而空處皆青，此閣上近景。曉登樓而海日先迎，夜臨窗而星河倒列，此閣上遠景。似此勝事，平昔所耽，今目擊初經，能無吁歎而驚駭乎。西閣之中，亦差堪自遣矣。　<span class="book-name">杜臆</span>：亭以行旅停宿得名，故西閣亦可稱亭。<span class="book-name">復古編</span>解作故停，言人自停留耳，以「停」「亭」本通用也。<br/>
　　沈約<span class="book-name">恩倖傳論</span>：素綀丹魄至。<br/>
　　庾信詩：空青為一林。<br/>
　　<span class="book-name">十洲記</span>：滄海島，在北海上，水皆蒼色。　<span class="book-name">史記</span>：黃帝迎日推策。<br/>
　　<span class="book-name">楚辭</span>：並光明於列宿。<br/>
　　梁武帝<span class="book-name">論書</span>：此直一藝之工，非吾所謂勝事。</small><br/>
　　<span id="fu_ji_xing" about="#mwt181" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#fu_ji_xing" class="mw-selflink-fragment">縛雞行</a></span><br/>
　　<small about="#mwt182" typeof="mw:Transclusion">鶴注：當是大曆元年冬西閣所作，故云「注目寒江倚山閣」。</small><br/>
　　小奴縛雞向市賣，雞被縛急相喧爭。家中厭雞食蟲蟻，不知雞賣還遭烹。蟲雞於人何厚薄，吾叱奴人解其縛。雞蟲得失無了時，注目寒江倚山閣。<br/>
　　<small about="#mwt183" typeof="mw:Transclusion">首二，敘題。三四，縛雞之故，惡之也。五六，釋雞之縛，憫之也。末以設難作結，愛物而幾於齊物矣。　<span class="book-name">杜臆</span>：雞蟲不能兩全，故云「得失無了時」，計無所出，惟有望江倚閣而已，寫出一時情事如畫。<br/>
　　鮑照詩：飛走樹問啄蟲蟻。<br/>
　　黃生注：得失，指用心於物言。<br/>
　　陶弘景<span class="book-name">論書啟</span>：非但字字注目。</small><br/>
　　<small about="#mwt184" typeof="mw:Transclusion">師厚云：天下利害，當權輕重。除寇則勞民，愛民則養寇，與其養寇，孰若勞民，與其惜蟲，孰若存雞。此論聖人不易，天下亦無難處之事，始知浮屠法不可治世。<br/>
　　趙次公曰：黃魯直達此詩之旨，其<span class="book-name">書酺池寺壽堂</span>云：「小黠大癡螗捕蟬，有餘不足夔憐蚿。退食歸來北窗夢，一江風月趁漁船」，可與言詩者，當自解也。<br/>
　　洪邁曰：<span class="book-name">縛雞行</span>自是一段好議論，至結語之妙，尤非思議所及。李德遠賦<span class="book-name">東西船行</span>，全擬其意：「東船得風帆席高，千里瞬息輕鴻毛。西船見笑苦遲鈍，流汗撑折百張篙。明日風翻波浪異，西笑東船却如此。東西相笑無已時，我但行藏任天理。」此詩語意極工，幾於得奪胎法。但「行藏任天理」與「注目寒江」，不可同日語耳。<br/>
　　張遠曰：此詩可以齊物化，大有蠖蟻何親，魚鱉何讎之意。</small><br/>
　　<span id="xiao_zhi" about="#mwt185" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#xiao_zhi" class="mw-selflink-fragment">小至</a></span><br/>
　　<small about="#mwt186" typeof="mw:Transclusion">鶴注：詩云舒柳放梅，當是大曆元年作，是年冬煖，故云。　<span class="book-name">唐會要</span>：<span class="date" title="720年">開元八年</span>，中書門下奏<span class="book-name">開元新格</span>，冬至日祀圜丘，遂用小至日視朝。　相傳，小至為冬至前一日，據<span class="book-name">會要</span>，小至是第二日。<span class="book-name">杜臆</span>：若以小至為冬至前一日，則詩不當云添線動灰矣。薛夢符謂：陽大陰小，冬至陰極，故曰小至。此說亦非。冬至，一陽初生，不當取陰小之義。</small><br/>
　　天時人事日相催，冬至陽生春又來。刺<small about="#mwt187" typeof="mw:Transclusion">七跡切</small>繡五紋<small about="#mwt188" typeof="mw:Transclusion">一作文</small>添弱線，吹葭六琯動飛<small about="#mwt189" typeof="mw:Transclusion">一作浮</small>灰。岸容待臘将舒柳，山意衝寒欲放<small about="#mwt190" typeof="mw:Transclusion">一作破</small>梅。雲物不殊鄉國異，教兒且覆<small about="#mwt191" typeof="mw:Transclusion">音福</small>掌中杯。<br/>
　　<small about="#mwt192" typeof="mw:Transclusion">上六，冬至景事，下則對酒思鄉也。　一年各有時事，到冬至春來，而歲功将盡，故云相催。線揆景、灰候氣，此承冬至。柳将舒、梅欲放，此承春來。或以三四貼人事，五六貼天時，似是而非。首句天時人事，原從已往說到現在，且三四亦正言天時，不得分屬也。　朱瀚曰：「将舒」承「容」，「欲放」承「意」，用字精貼如此。<br/>
　　<span class="book-name">晉書·杜預傳</span>：天時人事，不得如常。<br/>
　　<span class="book-name">史記</span>：刺繡紋，不如倚市門。黃希曰：線有五色，故云五紋。<span class="book-name">唐雜錄</span>：唐宮中之女工，揆日之長短，冬至後日晷漸長，比常日增一線之功。<br/>
　　<span class="book-name">漢書</span>：以葭莩灰實律管，候至則灰飛管通，冬至之律，為黃鍾也。葭，蘆也。琯以玉為之，凡十有二。六琯，舉律以該呂也。<span class="book-name">後漢·律曆志</span>：候氣之法，為室三重，布緹縵，木為案，內庳外高，加律其上，以葭莩灰抑其內端。按律候之，氣至者灰去。<br/>
　　楊慎曰：<span class="book-name">左傳</span>：分至啟閉，必書雲物。舊注引此。考<span class="book-name">春秋感精符</span>：冬至有雲迎送日者，來歲美。宋忠注：雲迎日出，雲送日没也。冬至用書雲，當指此。　<span class="book-name">吳越春秋</span>：越王曰：風景不殊，舉目有山川之異。　<span class="book-name">隨筆</span>云：今人以冬至日為書雲，至用之表啓中，雖前輩亦不細考。按<span class="book-name">左氏傳</span>：僖公五年，正月辛亥朔，日南至，公既視朔，遂登觀臺以望。而書，禮也。凡分至啓閉，必書雲物，為備故也。杜預注云：周正月，今十一月。分，春秋分也。至，冬夏至也。啓者，立春立夏。閉者，立秋立冬。雲物者，氣色災變也。蓋四時凡八節，其禮並同。漢明帝<span class="date" title="59年">永平二年</span>春正月辛未，宗祀光武畢，登靈臺，觀雲物。尤為可證。世但讀<span class="book-name">左傳</span>前兩三句，故遂顓以指冬至云。今太史局官，每至此八日，則為一狀，若立春則曰風從艮位上來，春分則曰風從震位上來。他皆倣此。蓋古書雲之意也。<br/>
　　覆杯，有二義。鄧粲<span class="book-name">晉書</span>：晉元帝好酒，王導深諫，帝令左右進觴，飲而覆之，自是遂不復飲，此「覆杯」是不飲也。鮑照<span class="book-name">三日</span>詩「臨流競覆杯」，此「覆杯」是快飲也。公<span class="book-name">墜馬</span>詩云「喧呼且覆杯中綠」，知此詩乃盡飲之義。</small><br/>
　　<span id="ji_bai_xue_shi_lin_ju" about="#mwt193" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#ji_bai_xue_shi_lin_ju" class="mw-selflink-fragment">寄柏學士林居</a></span><br/>
　　<small about="#mwt194" typeof="mw:Transclusion">黃鶴謂是大曆元年夔州作，蓋先寄詩，而後往題其茅屋也。</small><br/>
　　自胡之反持干戈，天下學士亦奔波。嘆彼幽棲載<small about="#mwt195" typeof="mw:Transclusion">一作精</small>典籍，蕭然暴<small about="#mwt196" typeof="mw:Transclusion">音薄</small>露依山阿。青山萬重<small about="#mwt197" typeof="mw:Transclusion">平聲，一作里</small>靜散地，白雨一洗空垂蘿。亂代<small about="#mwt198" typeof="mw:Transclusion">一作世</small>飄零予<small about="#mwt199" typeof="mw:Transclusion">一作余</small>到此，古人成敗子如何。<br/>
　　<small about="#mwt200" typeof="mw:Transclusion">敘學士林居，有感於世事。　干戈，謂祿山之叛。既静處散地，則空對藤蘿耳，二句申依山阿。博觀古來成敗，今日當如之何，此句申上載典籍。<br/>
　　庾信碑文：豫州拓境，兩鎮奔波。<br/>
　　謝靈運詩：資此永幽棲。荀悦<span class="book-name">漢紀序</span>：典籍之淵林。<br/>
　　<span class="book-name">漢書</span>：衣冠暴露。　<span class="book-name">楚辭</span>：若有人兮山之阿。<br/>
　　王弼<span class="book-name">易爻通變例</span>：投戈散地。<br/>
　　沈約詩：援木闕垂蘿。<br/>
　　<span class="book-name">後漢·崔琦傳</span>：梁冀行多不軌，數引古今成敗以戒之。</small><br/>
　　荊揚冬春<small about="#mwt201" typeof="mw:Transclusion">一作春冬</small>異風土，巫峽日夜多雲<small about="#mwt202" typeof="mw:Transclusion">一作風</small>雨。赤葉楓林百舌<small about="#mwt203" typeof="mw:Transclusion">一作鳥</small>鳴，黃花<small about="#mwt204" typeof="mw:Transclusion">一作泥</small>野岸天雞舞。盜賊縱<small about="#mwt205" typeof="mw:Transclusion">平聲</small>横甚密邇，形神寂寞甘辛苦。幾時高議排金門，各使蒼生有環堵。<br/>
　　<small about="#mwt206" typeof="mw:Transclusion">記林居之景，并望其濟時。　雲雨三句，正言風土之異。吳論：百舌，春鳥而啼於楓林，見其非時。天雞，水禽而舞於花岸，見其多雨。　盜賊，指崔旰之亂。辛苦，謂避地巖居。末以經國安民，期之學士，蓋濟世須用讀書人也。　此章兩段，各八句。<br/>
　　<span class="book-name">風土記</span>：荊揚之間，春寒而冬暖。吳邁遠詩：<span class="place">荊</span><span class="place">揚</span>春早和，<span class="place">幽</span><span class="place">冀</span>猶霜雪。<br/>
　　<span class="book-name">月令</span>：仲夏之月，反舌無聲。反舌，即百舌。<br/>
　　何遜詩：野岸平沙合。　謝靈運詩：天雞弄和風。<br/>
　　魯褒<span class="book-name">錢神論</span>：排金門，入紫闥。<br/>
　　<span class="book-name">記</span>：環堵之室，五阪曰堵。環堵，止方一丈。<br/>
　　王嗣奭曰：此詩兩韻，乃一問一答體，上下兩段，分列甚明。　按：末段推開作結，仍綰林居，與<span class="book-name">茅屋秋風歌</span>同格。</small><br/>
　　<span id="zhe_kan_xing" about="#mwt207" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#zhe_kan_xing" class="mw-selflink-fragment">折檻行</a></span><br/>
　　<small about="#mwt208" typeof="mw:Transclusion">黃鶴編在荊南詩內，蓋誤認白馬将軍為崔旰也。按：朱注指為魚朝恩，當是大曆元年所作。　<span class="book-name">漢·朱雲傳</span>：雲請賜尚方斬馬劍，斷佞臣一人頭，以厲其餘，上問：「誰也」，對曰：「安昌侯張禹」，帝大怒，命御史将雲下，雲攀殿檻，檻折。</small><br/>
　　嗚呼<span class="name">房</span><span class="name">魏</span>不復<small about="#mwt210" typeof="mw:Transclusion">扶又切</small>見，秦王學士時難羨。青衿胄子困泥塗，白馬将軍若雷電。千載<small about="#mwt211" typeof="mw:Transclusion">上聲</small>少似朱雲人，至今折檻空嶙峋。<span class="name" title="婁師德">婁公</span>不語宋公語，尚憶先皇容直臣。<br/>
　　<small about="#mwt212" typeof="mw:Transclusion">此詩有感時事而作。上四，嘆中官之恣横，下慨當時無救正者。首憶太宗，末憶明皇，乃傷今而思古也。　錢箋：永泰元年三月，命左僕射裴冕，右僕射郭英乂等，文武之臣十三人，於集賢殿待制，以備詢問，蓋亦倣太宗瀛洲學士之意。然是時閹豎恣橫，次年八月，國子監釋奠，魚朝恩率六軍諸將聽講，子弟皆服朱紫為諸生，朝恩遂判國子監事，而集賢待制諸臣，噤口不一救正，故作此詩以譏之。首二句，嘆待制之臣，不及貞觀盛時也。青衿二句，言教化凌夷，而中人子弟，得以橫行。當是時，大臣鉗口飽食，效師德之退遜，而不能繼宋璟之忠讜。故以折檻為諷，言集賢諸臣，自無魏宋輩耳，未可謂朝廷不能容直臣如先皇也。<br/>
　　<span class="book-name">唐書</span>：<span class="date" title="621年">武德四年</span>，太宗為天策上将軍，寇亂稍平，乃作文學館，收聘賢才。司勳郎中杜如晦、考功郎中房玄齡等，並以本官為學士。凡分三番，遞宿閣下，悉給珍膳，命閻立本圖像，褚遂良為之贊，題名字爵里，號十八學士。在選中者，天下所向慕，謂之登瀛洲。　朱注：史：房玄齡，本名喬，故秦府學士。魏徵佐隱太子建成，不在十八人之列。吳若注以並舉房魏為疑。夢弼云：此嘆房魏之直諫不可得，因泛思秦王時之十八學士也。秦王學士，本不蒙房魏言之，然考<span class="book-name">翰林故事</span>，貞觀中，秘書監虞世南等十八人為十八學士，秦府學士，遇缺即補，意貞觀猶沿其制。徵以<span class="date" title="628年">貞觀二年</span>為秘書監，安知不嘗與十八人之數乎。此詩稱秦王學士者，猶秦王破陣曲後，遂以名樂耳。<br/>
　　<span class="book-name">詩</span>：青青子衿。注：青衿，青領也，學士所服。　<span class="book-name">尚書注</span>：胄子，長子也，謂卿大夫之子弟。　鶴曰：時方尚武，故困泥塗。<br/>
　　<span class="book-name">魏志</span>：龐德與關公交戰，射公，中額，德常乘白馬，公軍謂為白馬将軍，憚之。　白馬将軍，當指魚朝恩，時朝恩為左監門衛大将軍，兼神策軍使也。若雷電，言勢燄驚人。<br/>
　　<span class="book-name">魏都賦</span>：陛楯嶙峋。注：嶙峋，高貌。<br/>
　　<span class="book-name">容齋三筆</span>：婁公既無語，何得稱直臣。錢伸仲云：朝有闕政，婁公或不語，則宋公語之。但師德乃武后時人，璟為相時，其亡久矣。詩言先皇，謂明皇也。<br/>
　　<span class="book-name">朱雲傳</span>：後當治殿檻，上曰：勿易，因而歸之，以旌直臣。</small><br/>
　　<span id="lan_bai_zhong_cheng" about="#mwt213" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#lan_bai_zhong_cheng" class="mw-selflink-fragment">覽柏中丞<small about="#mwt214" typeof="mw:Transclusion">一作允</small>兼子姪數人除官制詞因述父子兄弟四美載歌絲綸</a></span><br/>
　　<small about="#mwt215" typeof="mw:Transclusion">柏中丞除官之命，在大曆元年八月，其在任當在冬間，詩蓋此時作也。　<span class="book-name">博議</span>：題云<span class="book-name">柏中丞兼子姪數人除官制詞因述父子兄弟四美</span>，詩云「戮力自元昆」，又云「子弟先卒伍」，必茂林起兵時，闔門赴義，子弟俱在戎行，而其人不可考矣。公有<span class="book-name">蜀州柏二别駕将中丞命</span>詩，柏二，當即四美之一。　劉琨詩：四美不臻。王勃<span class="book-name">滕王閣序</span>：四美具，二難并。　<span class="book-name">書</span>：乃賡載歌。注：賡，續也。載，成也。</small><br/>
　　紛然喪<small about="#mwt217" typeof="mw:Transclusion">去聲</small>亂際，見此忠孝門。蜀中寇亦甚，柏氏功彌存。<br/>
　　<small about="#mwt218" typeof="mw:Transclusion">首段總提，見柏氏有靖亂之功。<br/>
　　<span class="book-name">晉書·卞壼傳</span>：忠孝之道，萃於一門。</small><br/>
　　深誠補王室，戮力自元昆。三止錦江沸，獨清玉壘昏。高名入竹帛，新渥照乾坤。<br/>
　　<small about="#mwt219" typeof="mw:Transclusion">此敘中丞戰功。　錦江玉壘，皆指崔旰之亂。<br/>
　　<span class="book-name">世說</span>：王導謂周顗曰：共當戮力王室，剋復神京。　<span class="book-name">爾雅</span>：先生為昆，長謂之元昆。<span class="book-name">釋名</span>：非長兄，不得呼元昆。<br/>
　　朱注：「三止錦江沸」，乃柏中丞與崔旰相攻時事。黃鶴指討平段子璋、徐知道及崔旰，非也。子璋反東川，與成都無涉。次公謂：寶應元年徐知道反，<span class="date" title="765年">永泰元年</span>崔旰反，大曆三年楊子琳以瀘州反。考：子琳入成都，公去夔州已久，柏中丞亦不聞後復遷蜀，安可妄為之說哉。　寇亂如湯之沸。趙曰：傳謂以湯止沸。<br/>
　　<span class="book-name">博議</span>：<span class="book-name">唐志</span>：玉壘山在彭州。<span class="book-name">九域志</span>云：在茂州，彭州西北至茂州，止八十里，是時杜鴻漸以茂州授旰，故曰玉壘昏。<br/>
　　鄧禹曰：垂功名於竹帛。</small><br/>
　　子弟先<small about="#mwt220" typeof="mw:Transclusion">義從去聲，讀從平聲</small>卒伍，芝蘭疊<small about="#mwt221" typeof="mw:Transclusion">一作壘</small>璵璠。同心注師律，灑血在戎軒。絲綸實具載，紱冕已殊恩。<br/>
　　<small about="#mwt222" typeof="mw:Transclusion">次及子弟戰功。　絲綸，謂制詞。紱冕，謂除官。<br/>
　　<span class="book-name">世說</span>：王大将軍語右軍：汝是我佳子弟。　<span class="book-name">齊國語</span>：君若正卒伍。<br/>
　　<span class="book-name">世說</span>：芝蘭玉樹，欲其生於階庭。此言子弟多材，如芝蘭之疊於璵璠也。　任昉牋：推此魚目，唐突璵璠。<br/>
　　<span class="book-name">易</span>：二人同心。　又：師出以律。<br/>
　　吳均詩：袖閒血灑地。　<span class="book-name">後漢書·贊</span>：有來群后，捷我戎軒。<br/>
　　<span class="book-name">記</span>：王言如絲，其出如綸。王言如綸，其出如綍。<br/>
　　<span class="book-name">西都賦</span>：紱冕所興，冠蓋如雲。　陶弘景書：若非殊恩，豈可觖望。</small><br/>
　　奉公舉骨肉，誅叛經寒温<small about="#mwt223" typeof="mw:Transclusion">一作暄</small>。金甲雪猶凍，朱旗塵不翻。每聞戰場說，欻激懦氣奔。<br/>
　　<small about="#mwt224" typeof="mw:Transclusion">此又追憶戰功始末，見其一門忠勇。　奉公，指中丞。骨肉，指子弟。　卲注：崔旰反，在<span class="date" title="765年">永泰元年</span>十月，柏氏起兵討旰，至大曆元年三月方休兵，故云「誅叛經寒温」。<br/>
　　<span class="book-name">張湯傳</span>：趙禹志在奉公孤立。　<span class="book-name">世說</span>：荀爽曰：祁奚內舉，不失其子。　劉向封事：重以骨肉之親。<br/>
　　<span class="book-name">新語</span>：調寒温，適輕重。<br/>
　　蔡琰詩：金甲曜日光。<br/>
　　陸倕<span class="book-name">石闕銘</span>：朱旗萬里。鶴注：天寶中，諸衛隊仗所用緋色旂旛，並改為赤，故諸節度亦准此。　塵不翻，旗霑雨雪也。<br/>
　　蘇武詩：行役在戰場。<br/>
　　激懦，猶言懦夫有立志。</small><br/>
　　聖主國多盜，賢臣官則尊。方當節鉞用，必絕祲沴<small about="#mwt226" typeof="mw:Transclusion">一作戾</small>根。吾病日迴首，雲臺誰再論<small about="#mwt227" typeof="mw:Transclusion">平聲</small>。作歌挹盛事，推轂期孤鶱<small about="#mwt228" typeof="mw:Transclusion">一作鶱，非</small>。<br/>
　　<small typeof="mw:Transclusion">末以期望之意作結。　賢臣官尊，柏本中丞也，若授以節鎮，可絕崔旰禍根，今但為都督，則雲臺之功又誰論乎。然既有四美盛事，将來推轂專閫，終當屬之中丞耳。<span class="book-name">博議</span>：杜鴻漸初議，授茂林邛南，崔旰劍南，以兩解之。既而旰專制西川，漸不相容，故徒茂林於夔州，蓋以避旰之逼。然自節度除都督為失職，故詩云「方當節鉞用」，又<span class="book-name">觀宴</span>詩云「幾時來翠節」，蓋惜之也。　此章四句起，八句收，中三段各六句。<br/>
　　王褒有<span class="book-name">聖主得賢臣頌</span>。<br/>
　　節鉞，授之旌節鈇鉞也。<span class="book-name">晉書</span>：漢魏故事，遣将出征，符節郎授節鉞於明堂。<br/>
　　<span class="book-name">西京雜記</span>：陰陽相蕩而為祲沴之妖。<br/>
　　<span title="漢顯宗孝明皇帝" class="comment">漢顯宗</span>圖畫二十八将於雲臺。<br/>
　　<span class="book-name">詩</span>：是用作歌。<br/>
　　推轂，舊注引鄭當時推轂天下士，似望鴻漸之特薦也。朱注引<span class="book-name">馮唐傳</span>「王者遣将，跪而推轂」對上「節鉞」而言，其說較勝。</small><br/>
　　<small about="#mwt229" typeof="mw:Transclusion">王道俊<span class="book-name">博議</span>曰：<span class="book-name">年譜</span>：公至夔州時，柏中丞為夔州都督，公為作謝上表。今考：柏都督乃柏茂林，中丞其兼官也。黃鶴注以柏都督是貞節，中丞則茂林，又以茂林與貞節為兄弟，俱大謬。<span class="book-name">舊書</span>於<span class="book-name">杜鴻漸傳</span>則云崔旰殺英乂，據成都，自稱留後。邛州衙将柏貞節、瀘州衙将楊子琳、劍州衙将李昌巙等興兵討之。于<span class="book-name">崔寧傳</span>又云旰率兵攻成都，英乂出兵於城西門，令柏茂林為前軍，郭英幹為左軍，郭嘉琳為後軍，與旰戰。茂林等軍屢敗，旰令降将統兵，與英乂轉戰，大敗之。一則記貞節興兵而不及茂林，一則記茂林喪軍而不及貞節。<span class="book-name">新書·崔寧傳</span>則兼錄二傳之文，上書柏茂林等戰敗，下書邛州柏貞節討寧，鴻漸表為邛州刺史。於<span class="book-name">杜鴻漸傳</span>，則止書貞節。今以本紀考之，則授邛州刺史，邛南防禦及節度，皆茂琳一人之事，蓋茂琳以衙将為英乂前軍，敗於城西，復歸邛州，興兵討寧耳。疑貞節乃茂琳之字，或後改名，非二人也。<br/>
　　錢謙益曰：新、舊書帝紀及杜鴻漸、崔寧傳載茂琳、貞節事，彼此互異。今合而考之，為英乂之前軍，與崔旰戰敗於成都西門者，柏茂琳也。以邛州牙將起兵討崔旰者，柏貞節也。英乂之敗，郭英幹以都知兵馬使為左軍，郭嘉琳以都虞候為後軍，而茂琳為前軍。是時，旰亦西山都知兵馬使耳。茂琳之官，與三人相頡頏可知。茂琳敗，英乂死，而貞節復自邛劍起兵，與旰為難，柏氏實為職志。是故杜鴻漸至駱谷，即請授茂琳為邛南防禦使，旰為西山防禦使，以兩解之。既入成都，又請授旰為西川節度行軍司馬，茂琳為邛南節度使，而貞節等為本州刺史，各令解兵。<span class="book-name">方鎮表</span>云：大曆元年，置邛州防禦使，治邛州。尋升為節度使，未幾廢。置劍南西山防禦使，治茂州，未幾廢。二使之置廢，專為旰與茂琳也。<span class="book-name">舊書</span>帝紀，邛州牙將，誤書茂琳。又<span class="book-name">帝紀</span>不書授貞節刺史，而<span class="book-name">鴻漸傳</span>不書授茂琳節度，故先後踳駁也。邛南節度旋廢，史不書茂琳他除，豈即拜夔州都督乎。謝上表云：「就其小效，復分深憂，察臣劍南區區，恐失臣節如彼」，失臣節者旰也。曰劍南區區，則由劍南而荊南可知也。<span class="book-name">絲綸</span>詩曰：「紛然喪亂際，見此忠孝門」、「深誠補王室，戮力自元昆」、「同心注師律，灑血在戎軒」、「奉公舉骨肉，誅叛經寒温」，則豈非茂琳、貞節，出於一門，同心討旰之證乎。杜又有<span class="book-name">柏二別駕將中丞命</span>詩云：「遷轉五州防禦使」，廣德二年，置夔涪忠都防禦使，治夔州。夔州都督，當兼防禦使，中丞蓋其兼官也。茂琳以節度使遷夔州，而貞節自牙將起兵，遂授刺史。此詩云：「方當節鉞用」，必茂琳，非貞節也。史既不詳，而<span class="book-name">通鑑</span>尤為闕誤，故詳辨之於此。</small><br/>
　　<span id="lan_jing_cheng_bo_zhong_cheng" about="#mwt213" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#lan_bai_zhong_cheng" class="mw-selflink-fragment">覽鏡呈柏中丞</a></span><br/>
　　<small about="#mwt230" typeof="mw:Transclusion">鶴注：柏中丞大曆元年為夔州都督，公以是年至夔，嘗為柏作謝上表。謝靈運詩：覽鏡睨頹容。</small><br/>
　　渭水流關內，終南在日邊。膽銷豺虎窟，淚入犬羊天。起晚堪從事，行遲更學<small about="#mwt231" typeof="mw:Transclusion">一作覺</small>仙。鏡中衰謝色，萬一故人憐。<br/>
　　<small about="#mwt232" typeof="mw:Transclusion">上四，迴憶長安，歎亂不可歸，下則自傷衰老，而有望於中丞也。　膽銷淚入，起晚行遲，皆衰謝之状，從覽鏡而思及之。　豺虎犬羊，京師為盜侵蕃陷也。或指蜀中叛将，松州吐蕃，於上二句不接。　趙注：凡仕者必早起，起晚矣，尚堪從事乎。仙者必輕步，行遲矣，更可學仙乎。　<span class="book-name">杜臆</span>：公與中丞素厚，故末二自陳苦衷，非乞憐語。<br/>
　　<span class="book-name">西都賦</span>：帶以洪河涇渭之川，表以泰華終南之山。渭水在長安北五十里，南山在長安南五十里。　<span class="book-name">史記·高帝紀</span>：興關內卒乘塞。　<span class="book-name">世說</span>：晉明帝數歲，答元帝曰：不聞人從日邊來。趙曰：日邊，帝京也。<br/>
　　<span class="book-name">漢書</span>：張耳、陳餘述曰：據國爭權，還為豺虎。<br/>
　　<span class="book-name">晉史論</span>：犬羊之侣。<br/>
　　嵇康<span class="book-name">絕交書</span>：臥喜晚起，而當關呼之不置，一不堪也。　<span class="book-name">詩</span>：黽勉從事。<br/>
　　<span class="book-name">神仙傳</span>：<span class="name">薊子訓</span>行若遲徐，走馬不及。　<span class="book-name">抱朴子</span>：學仙之人，未必有經國之才。<br/>
　　曹冏<span class="book-name">六代論</span>：萬一之慮也。陶詩：萬一不合意，永為世笑之。</small><br/>
　　<span id="pei_bai_zhong_cheng_guan_yan_jiang" about="#mwt234" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#pei_bai_zhong_cheng_guan_yan_jiang" class="mw-selflink-fragment">陪柏中丞觀宴将<small about="#mwt235" typeof="mw:Transclusion">去聲</small>士二首</a></span><br/>
　　<small about="#mwt236" typeof="mw:Transclusion">年次同上。</small><br/>
　　極樂<small about="#mwt238" typeof="mw:Transclusion">音洛</small>三軍士，誰知百戰場。無私齊綺饌，久坐密金章。醉客霑鸚鵡，佳人指鳳凰。幾時來翠節。特地引紅粧。<br/>
　　<small about="#mwt239" typeof="mw:Transclusion">首章，記會宴之盛，是堂上事。　起言宴為賞功，倒敘有力。饌齊，見席無厚薄。坐密，見情之款洽。拈鸚鵡，舉杯也。指鳳凰，彈琴也。中丞未拜節度，故云來翠節。唐人多用官妓，故得引紅粧。<br/>
　　<span class="book-name">西都賦</span>：俛仰極樂。　又：觀三軍之殺獲。許敬宗詩：長驅七萃卒，成功百戰場。<br/>
　　漢韓演在河內，志在無私。　綺饌，即綺筵，以錦蒙其上也。何遜<span class="book-name">輕薄篇</span>：象床沓繡被，玉盤傳綺食。<br/>
　　鮑照詩：左右佩金章。金章，金印也。<br/>
　　舊注鸚鵡引禰衡作賦事，鳳凰引弄玉吹簫事，皆未當。朱注又以鳳凰為當時章服，引代宗詔文，禁盤龍對鳳為證，亦太曲。　<span class="book-name">嶺表錄異</span>：鸚鵡螺，旋尖處屈而朱，如鸚鵡嘴，故以名。殼裝為酒杯，奇而可玩。梁簡文<span class="book-name">答張纘書</span>：車渠屢酌，鸚鵡驟傾。薛道衡詩：共酌瓊酥酒，同傾鸚鵡杯。　張衡<span class="book-name">歸田賦</span>：彈五絃之妙指。陸機詩：泠泠纖指彈。　<span class="book-name">西京雜記</span>：趙后有寶琴曰鳳凰，皆以金王隱起，為龍鳳螭鸞之象。又云：成帝時，<span class="name">慶安世</span>為侍郎，善鼓琴，能為雙鳳離鸞之曲，趙后悦之。虞世南詩：香銷翠羽帳，絃斷鳳凰琴。<br/>
　　翠節，符節，所以傳信者，以旄牛尾為之。<br/>
　　何遜詩：輕扇掩紅粧。</small><br/>
　　繡段裝簷額，金花帖鼓腰。一夫先舞劍，百戲後歌樵<small about="#mwt241" typeof="mw:Transclusion">一作鐎</small>。江樹城孤遠，雲臺使<small about="#mwt242" typeof="mw:Transclusion">去聲</small>寂寥。漢朝<small about="#mwt243" typeof="mw:Transclusion">音潮</small>頻選將<small about="#mwt244" typeof="mw:Transclusion">去聲</small>，應拜霍嫖姚。<br/>
　　<small about="#mwt245" typeof="mw:Transclusion">次章，言堂下事，復稱美中丞。　繡段金花，器物之華。舞劍歌樵，聲樂之盛。江城使寂，慨其目前。将拜嫖姚，望其将來。<br/>
　　裝簷額，即今人宴會，結綵於簷之類。<br/>
　　江淹<span class="book-name">麗色賦</span>：鍱金花於珠履。　古辭：鼓腰鈴椑各相競。庾信詩：圓花釘鼓床。<br/>
　　陳琳<span class="book-name">與魏文帝書</span>：一夫揮戟。<span class="book-name">項羽紀</span>：軍中無以為樂，請以舞劍。<br/>
　　古詩：百戲起魚龍。　趙曰：歌樵，戲作夔峽樵歌，公詩云：夷歌負樵客。<span class="book-name">杜臆</span>：樵歌，乃夔俗歌名，如<span class="book-name">巴渝歌</span>之類。别作歌鐎，謂軍中擊刁斗以歌，未然。<br/>
　　雲臺使，策功之使臣也。<br/>
　　漢霍去病為嫖姚校尉，後拜驃騎大将軍。</small><br/>
　　<span id="feng_song_shu_zhou_bai_er_bie_jia" about="#mwt234" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#pei_bai_zhong_cheng_guan_yan_jiang" class="mw-selflink-fragment">奉送蜀州柏二别駕将中丞命赴江陵起居衛尚書太夫人因示從<small about="#mwt246" typeof="mw:Transclusion">去聲</small>弟行軍司馬<span class="name">位</span></a></span><br/>
　　<small about="#mwt247" typeof="mw:Transclusion">黃、蔡俱以中丞為柏貞節，錢箋謂中丞是茂琳，王道俊謂兩名止是一人。别駕，中丞之弟。　黃生曰：柏與衛，必中表之親，故使弟起居其母。　<span class="book-name">舊唐書·代宗紀</span>：大曆元年五月，加荊南節度使衛伯玉檢校工部尚書。　時<span class="name">位</span>在江陵，為行軍司馬。錢箋：<span class="name">位</span>係公之從弟，故詩用惠連故事。</small><br/>
　　中丞問俗畫熊頻，愛弟傳書綵鷁新。遷轉五州防禦使<small about="#mwt248" typeof="mw:Transclusion">去聲</small>，起居八座太夫人。楚宮臘送荊門水，白帝雲偷碧海春。與報<small about="#mwt249" typeof="mw:Transclusion">一作報與</small>惠連詩<small about="#mwt250" typeof="mw:Transclusion">一作書</small>不惜，知吾班鬢總如銀。<br/>
　　<small about="#mwt251" typeof="mw:Transclusion">上四，柏二将中丞命，往候衛太夫人。下四，公送柏赴江陵，囑其寄詩從弟。　中丞頻問民俗，故須弟代行。三四，主賓流對。五六，時地兼舉。　送行在臘，而云春者，所謂臘近已含春也。東方春氣先行，故又言雲碧海春。　王維楨曰：末言鬢今盡白，本以苦吟之故，不能别寄一詩，非惜詩也。時解謂望弟寄詩以慰哀白，恐非。<br/>
　　<span class="book-name">記</span>：入國而問俗。　<span class="book-name">後漢·輿服志</span>：三公、列侯車，倚鹿較，伏熊軾，黑旛。顏師古曰：倚鹿較者，畫立鹿於車之前兩轓外也。伏熊軾者，車前横軾為伏熊之形也。<br/>
　　<span class="book-name">顏氏家訓</span>：人之事兄，不可同於事父，何怨愛弟不及愛子乎。　劉孝綽詩：釣舟畫彩鷁。張性注：彩鷁，船首畫鷁，以壓水神。<br/>
　　<span class="book-name">論衡</span>：遷轉之人，或至公卿。　<span class="book-name">唐書·方鎮表</span>：廣德二年，置夔忠涪防禦使，治夔州，原領夔、峽、忠、歸、萬五州，隸荊南節度。　中丞為夔州都督，時自都督遷防禦。<br/>
　　<span class="book-name">初學記</span>：光武分尚書為六曹，并一令、一僕射，謂之八座。魏有五曹與二僕射、一令，謂之八座。隋以六尚書、左右僕射，合為八座。唐同。　<span class="book-name">後漢·岑彭傳</span>：大長秋以朔望問太夫人起居。<br/>
　　沈佺期詩：梅花未發已偷春。<br/>
　　<span class="book-name">宋書</span>：謝惠連能屬文，族兄靈運嘉賞之云：每對惠連，輒得佳句。<br/>
　　晉武歌：質如輕雲色如銀。<br/>
　　毛奇齡曰：柏二為蜀州别駕，是中丞屬官。杜位為江陵司馬，是衛尚書屬官。中丞遣弟候衛太夫人，而少陵送之，因并寄弟<span class="name">位</span>。此唐人長題，用八句完點之法。<br/>
　　黃生曰：首聯用字平鈍，次聯對語朴拙，經五六渲染，方見清新警拔，而一結造句，又自曲折可思。後半，得詩家回互周旋法。<br/>
　　張南士改「偷」為「輸」，與「送」同意，不如從「偷」字。<br/>
　　胡應麟曰：<span class="dynasty">嘉</span><span class="dynasty">隆</span>學杜善矣，而猶未盡。「遷轉五州防禦使，起居八座太夫人」，本常語，而一時模尚，遂令大夫使者，填塞奚囊，太尉中丞，類被差遣，至「<span title="滄溟集·懷元美" class="source">不佞扶風漢大藩</span>」之類，亦後學之前車也。</small><br/>
　　<span id="jing_zhao_xian_shi_jie_lin_lang_zhao_yi_men_chao" about="#mwt255" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#jing_zhao_xian_shi_jie_lin_lang_zhao_yi_men_chao" class="mw-selflink-fragment">送鮮于萬州遷巴州</a></span><br/>
　　<small about="#mwt253" typeof="mw:Transclusion">此是夔州作，年次難考，今附在大曆元年之後，二年之前。顏真卿<span class="book-name">鮮于仲通碑</span>：仲通子六人，皆有令聞。叔曰萬州刺史炅，雅有父風，頗精吏道，作牧萬州，政績尤異，有詔遷秘書監，㝷又改牧巴州。　<span class="book-name">九域志</span>：萬州至達州二百七十里，達州至巴州又二百二十里。</small><br/>
　　京兆先時傑，琳瑯照一門。朝<small about="#mwt256" typeof="mw:Transclusion">音潮</small>廷偏注意<small about="#mwt257" typeof="mw:Transclusion">一作璽</small>，接近與名藩。祖帳排<small about="#mwt258" typeof="mw:Transclusion">一作雜，陳作維</small>舟數<small about="#mwt259" typeof="mw:Transclusion">間氏音促</small>，寒江觸石喧。看<small about="#mwt260" typeof="mw:Transclusion">平聲</small>君妙為政，他日有殊恩。<br/>
　　<small about="#mwt261" typeof="mw:Transclusion">上四，鮮于遷巴，下則餞别而祝之也。<br/>
　　<span class="book-name">唐書</span>：李叔明，本姓鮮于氏，與兄仲通俱尹京兆，兼秩御史大夫，並節制劍南，又與子昇俱兼大夫，蜀人推為盛門。盧東美<span class="book-name">鮮于氏冠冕頌序</span>：<span class="name">仲通</span>天寶末為京兆尹，弟<span class="name">叔明</span>乾元中亦為之，<span class="name">炅</span>兄<span class="name">昱</span>為工部侍郎，<span class="name">炅</span>子<span class="name">映</span>為屯田郎兼侍御史，三世冠冕，為海內望族。<br/>
　　「觸目見琳瑯」，岀<span class="book-name">世說</span>，詳見二卷。　<span class="book-name">後漢·孔融傳</span>：豈有一門忠孝，而祿賞不及乎。<br/>
　　<span class="book-name">陸賈傳</span>：天下安，注意相。天下危，注意将。<br/>
　　向秀<span class="book-name">思舊賦序</span>：居止接近。趙曰：自萬遷巴，故云接近。<br/>
　　<span class="book-name">漢書</span>：<span title="漢書·卷七十一·雋疏于薛平彭傳第四十一" class="source">二疏歸時，設祖道供帳於東門外</span>。　數，密也。<br/>
　　<span class="book-name">蜀都賦</span>：觸石吐雲。</small><br/>
　　<span id="feng_song_shi_qi_jiu_xia" about="#mwt262" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#feng_song_shi_qi_jiu_xia" class="mw-selflink-fragment">奉送十七舅下<small about="#mwt263" typeof="mw:Transclusion">去聲</small>邵桂</a></span><br/>
　　<small about="#mwt264" typeof="mw:Transclusion">此亦大曆間夔州作。　<span class="book-name">唐書</span>：邵州邵陽郡，屬山南西道。　<span class="book-name">一統志</span>：邵州屬寶慶府，桂州屬衡州府。</small><br/>
　　絕域三冬暮，浮生一病身。感深辭舅氏，别後見何人。縹緲蒼梧帝，推遷孟母鄰。昏昏阻雲水，側望苦傷神。<br/>
　　<small about="#mwt265" typeof="mw:Transclusion">上四，旅中送别之情。下四，别後相思之意。　絕域病軀，何堪離别，感深二字，上下俱關。<br/>
　　薛道衡詩：絕漠三秋暮，窮陰萬里生。<br/>
　　鶴注：<span class="book-name">九域志</span>：蒼梧山在道州，與邵為鄰。　湛方生詩：人運互推遷。　潘岳<span class="book-name">閒居賦</span>：孟母所以三徙。注：軻少居近墓，乃戲為墓。軻母曰：「此非所以居」，去居市傍，軻又戲為商賈。移居學宮之傍，遂為大儒。朱注：時舅氏必奉母同往，故有孟母句。<br/>
　　<span class="book-name">蜀都賦</span>：望之天迥，即之雲昏。<br/>
　　張衡<span class="book-name">四愁</span>詩：側身東望涕沾翰。　<span class="book-name">别賦</span>：造分手而銜涕，感寂寞而傷神。</small><br/>
　　<span id="jing_nan_bing_ma_shi" about="#mwt266" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#jing_nan_bing_ma_shi" class="mw-selflink-fragment">荊南兵馬使<small about="#mwt267" typeof="mw:Transclusion">去聲</small>太常卿趙公大食刀歌</a></span><br/>
　　<small about="#mwt268" typeof="mw:Transclusion">夔州隸荊南節度，趙太常刮寇至此，當在<span class="date" title="765年">永泰元年</span>崔旰反時。公遇趙於夔州，必在大曆元年之冬，公以是秋始至夔也。是時崔旰雖平，杜鴻漸尚在蜀中，荊南之兵亦應未歸也。　<span class="book-name">唐志</span>：天下兵馬元帥下有前軍、中軍、後軍兵馬使。　太常卿，趙之兼官。　<span class="book-name">舊唐書</span>：大食，本在波斯之西，兵刀勁利，其俗勇於戰鬥。</small><br/>
　　太常樓船聲嗷嘈，問兵刮寇趨<small about="#mwt270" typeof="mw:Transclusion">一作超</small><span class="place">下牢</span>。牧出令奔飛百艘<small about="#mwt271" typeof="mw:Transclusion">音騷</small>，猛蛟突獸紛騰逃。<br/>
　　<small about="#mwt272" typeof="mw:Transclusion">首敘趙公至夔之故。　牧出令奔，謂官吏候迎。猛蛟突獸，比盜賊却走。<br/>
　　漢武鑿昆明池，始製樓船，上建樓櫓。仙人<span class="name">馬明生</span>詩：嗷嘈天地間，囂聲安得附。<br/>
　　夷陵縣有下牢鎮，與江陵相近。</small><br/>
　　白帝寒城駐錦袍，玄冬示我胡國刀。壯士短衣頭虎毛，憑軒拔鞘<small about="#mwt273" typeof="mw:Transclusion">所交切</small>天為高。翻風轉日木<small about="#mwt274" typeof="mw:Transclusion">一作水</small>怒號<small about="#mwt275" typeof="mw:Transclusion">平聲</small>，冰翼雪<small about="#mwt276" typeof="mw:Transclusion">一作雲</small>澹<small about="#mwt277" typeof="mw:Transclusion">俗作淡</small>傷哀猱。鐫<small about="#mwt278" typeof="mw:Transclusion">音煎</small>錯碧甖鸊<small about="#mwt279" typeof="mw:Transclusion">音匹</small>鵜<small about="#mwt280" typeof="mw:Transclusion">音題</small>膏，鋩鍔<small about="#mwt281" typeof="mw:Transclusion">一作銛鋒</small>已瑩虚秋濤。鬼物撇<small about="#mwt283" typeof="mw:Transclusion">匹蔑切</small>捩<small about="#mwt284" typeof="mw:Transclusion">練結切</small>辭<small about="#mwt285" typeof="mw:Transclusion">一作亂</small>坑壕，蒼水使<small about="#mwt286" typeof="mw:Transclusion">去聲</small>者捫赤絛<small about="#mwt287" typeof="mw:Transclusion">他刀切，一作絛</small>，龍伯國人罷釣鼇。<br/>
　　<small about="#mwt288" typeof="mw:Transclusion">此極狀胡刀之瑩利。　壯士，舞刀之人。頭虎毛，首蒙虎皮也。天為高，刀光上閃也。翻風二句，言其勢激動而有聲，其色慘淡而增悲。磨以碧罌，塗以鸊膏，故鋒鋩如秋濤之澄徹。亂走坑壕，避其鋒刃也。捫住赤絛，遜其銛利也。停罷釣鼇，驚其光氣也。此皆假設形容之語。<br/>
　　<span class="book-name">莊子·說劍篇</span>：垂曼胡之纓，短後之衣。<br/>
　　<span class="book-name">西京雜記</span>：斬蛇劍，開匣拔鞘，輒有光氣。<br/>
　　朱注：<span class="book-name">酉陽雜俎</span>：王天運征勃律還，忽驚風四起，雪花如翼。「冰翼」恐亦此義，言劍器飄忽，如冰翼而雪淡。翼，即飛意。按：李奇<span class="book-name">長門賦注</span>：澹，猶動也。<br/>
　　鐫錯，鐫刻磨錯也。　罌，長勁瓶，以盛膏者。鸊鵜膏，注見三卷。<br/>
　　<span class="book-name">西京雜記</span>：高帝斬蛇劍，十二年一磨瑩。<br/>
　　<span class="book-name">搜神記</span>：秦時有人夜渡河，見一人丈餘，手横刀而立，叱之，乃曰：吾蒼水使者也。　赤絛，刀頭飾。<br/>
　　<span class="book-name">列子</span>：龍伯之國有大人，舉足不盈數步，而暨五州之所，一釣而連六鼇。<span class="book-name">博物志</span>：<span class="book-name">河圖玉版</span>云：龍伯國人，長三十丈，生萬八千歲而死。</small><br/>
　　芮<small about="#mwt289" typeof="mw:Transclusion">郝敬作衛</small>公迴首顏色勞，分閫<small about="#mwt290" typeof="mw:Transclusion">一作壺</small>救世用賢豪。趙公玉立高歌起，攬環結佩相終始。萬歲持之護天子，得君亂絲與君理。蜀江如線針如<small about="#mwt291" typeof="mw:Transclusion">一作如針</small>水，荊岑彈<small about="#mwt292" typeof="mw:Transclusion">去聲</small>丸心未已。賊臣惡子休干紀，魑魅魍魎徒為耳，妖腰亂領敢欣喜。用之不高亦不庳，不似長劍須天倚。<br/>
　　<small about="#mwt293" typeof="mw:Transclusion">言趙公能用刀戡亂。　<span class="book-name">杜臆</span>：芮公二句，是篇中過脉。身在荊南而回顧蜀亂，故獨用趙公之賢。朱注：趙承主帥之命，偑服此刀，安王室而除亂萌，區區荊蜀，無足難者。彼干犯之臣，用此以誅斬其腰領，高下不差，豈似倚天長劍，徒為夸大之詞哉。<br/>
　　舊注：芮公，荊南節度使也。朱注：唐惟豆盧欽望、豆盧寬封芮公，而不在大曆間。<span class="book-name">舊書·衛伯玉傳</span>：廣德元年，拜江陵尹，充荊南節度觀察等使。大曆初，丁母憂，朝廷以王昂代之，伯玉諷将吏留己，遂起復，再為節度。至大曆十一年入覲，卒。則是時節度荊南者，乃伯玉也，伯玉以大曆二年六月封陽城郡王，或由芮公進封陽城，亦未可知，史失之不詳耳。<span class="book-name">杜臆</span>：芮公，當作衛公。<br/>
　　桓温表：抗節玉立，誓不降辱。<br/>
　　攬環，攬刀環而結佩之。<br/>
　　萬歲，對天子而言，乃久長之意。<br/>
　　謝承<span class="book-name">後漢書</span>：方儲為郎中，章帝以繁亂絲付儲，使理，儲拔刀三斷之，曰：反經任勢，臨事宜然。<span class="book-name">北齊書</span>：神武使諸子理亂絲，文宣抽刀斬之，曰：亂者必斬。<br/>
　　<span class="book-name">魏志</span>：孤蜀如線。<br/>
　　<span class="book-name">登樓賦</span>：蔽荊山之高岑。注：<span class="book-name">漢書</span>：臨沮縣，荊山在其東北。　<span class="book-name">虞卿傳</span>：此彈丸之地。庾信<span class="book-name">哀江南賦</span>：地猶黑子，域惟彈丸。<br/>
　　<span class="book-name">後漢書</span>：光武與公孫述書：君非吾賊臣亂子。又<span class="book-name">漢書</span>：輕薄少年惡子。　<span class="book-name">左傳</span>：臧孫紇干國之紀。陸機誄：誅鋤干紀。<br/>
　　<span class="book-name">左傳</span>：魑魅魍魎，莫能逢之。注：魍，山神，獸形。魅，怪物。魍魎，水神也。<br/>
　　<span class="book-name">魏國策</span>：蘇代說秦王曰：恐其不忠於下吏，自使有要領之罪。<span class="book-name">杜臆</span>：妖腰，承魑魅。亂領，承賊臣。　<span class="book-name">樂記</span>：欣喜歡愛。<br/>
　　<span class="book-name">射雉賦</span>：揆懸刀，聘絕技，如䡹如軒，不高不埤。注：埤，短也，古與庳通用。<span class="book-name">漢書·劉向傳</span>：增埤為高。埤作卑字用。<span class="book-name">後漢·律曆志</span>：內庳外高。庳作卑字用。此詩宜讀上聲以押韻。<br/>
　　宋玉<span class="book-name">大言賦</span>：彎弓掛扶桑，長劍耿耿倚天外。</small><br/>
　　吁嗟光祿英雄弭，大食寶刀聊可比。丹青宛轉麒麟裏，光芒六合無泥滓。<br/>
　　<small about="#mwt295" typeof="mw:Transclusion">以期望趙卿作結。　趙公將才，足弭群雄之亂，如寶刀之銛利。麒麟，承趙。光芒，承刀。　此章首尾各四句，次段十一句，下段十三句。</small><br/>
　　<small about="#mwt296" typeof="mw:Transclusion">王嗣奭曰：此<span class="book-name">燕歌行</span>變體，布局既新，鍊詞特異，所謂驚人之作也。<br/>
　　郝敬曰：奇奇怪怪，如礓石古松。從樂府鐃歌等曲化出，然温柔敦厚之意，和平淡雅之音，斬然盡矣。故詩至子美而大成，亦自子美而大變，不可不知。</small><br/>
　　<span id="wang_bing_ma_shi" about="#mwt297" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#wang_bing_ma_shi" class="mw-selflink-fragment">王兵馬使<small about="#mwt298" typeof="mw:Transclusion">去聲</small>二角鷹</a></span><br/>
　　<small about="#mwt299" typeof="mw:Transclusion">趙卿刮寇至夔，承芮公之命而來。此詩亦言荊南芮公得将軍，王蓋同時討亂而至者。</small><br/>
　　悲臺蕭瑟<small about="#mwt301" typeof="mw:Transclusion">一作颯</small>石巃嵸，哀壑杈枒浩呼<small about="#mwt302" typeof="mw:Transclusion">荊作汙</small>洶。中有萬里之長江，迴風滔<small about="#mwt303" typeof="mw:Transclusion">一作陷</small>日孤光動。<br/>
　　<small about="#mwt304" typeof="mw:Transclusion">首敘臺前景象，為角鷹作勢。　<span class="book-name">杜臆</span>：悲臺哀壑，言山谿險峭，夾長江南北，時王兵馬蓋駐軍於此也。黃生注：起見江山黯淡，日色慘悽，皆若助其肅殺之氣。大呼洶湧，樹夾泉聲，孤光浮動，日映江波也。<br/>
　　曹植詩：高臺多悲風。　<span class="book-name">西征賦</span>：巃嵸逼迫。何遜詩：俱登巃嵸嶺。　吳注：<span class="book-name">西征賦</span>：作歸來之悲臺。按：賦言悲臺，用戾太子事，於此詩不切。今以曹植詩為證。<br/>
　　杈，岐枝木。枒，禿枝木。<br/>
　　<span class="book-name">晉紀</span>：孫綽曰：實賴萬里長江，畫而守之耳。<br/>
　　任昉詩：孤光巖下映。</small><br/>
　　角鷹倒翻壯士臂，将軍玉帳軒翠<small about="#mwt306" typeof="mw:Transclusion">一云昂，一云勇</small>氣。二鷹猛腦絛徐墜<small about="#mwt307" typeof="mw:Transclusion">荊作絛徐墜，一作徐絛墜</small>，目如愁胡視天地。杉雞竹兔不自惜，溪<small about="#mwt309" typeof="mw:Transclusion">一作孩，當作駭</small>虎野羊俱辟<small about="#mwt310" typeof="mw:Transclusion">音僻</small>易。韝上鋒稜十二翮，将軍勇銳與之敵。<br/>
　　<small about="#mwt311" typeof="mw:Transclusion">此賦角鷹，形起王兵馬。　上四，初放之狀。下四，欲攫之勢。　軒然翠氣，鷹之毛色。絛徐墜，将舉也。視天地，将飛也。杉雞二句，言能搏擊烏獸。十二翮，左右勁羽各六也。<br/>
　　<span class="book-name">甘泉賦</span>：颺翠氣之宛延。<br/>
　　潘尼<span class="book-name">苦雨賦</span>：始豪瀎而徐墜。<br/>
　　黃生注：王延壽<span class="book-name">魯靈光殿賦</span>：胡人遥集於上楹，狀若悲愁於危處。此孫楚、魏彦深<span class="book-name">鷹賦</span>用「愁胡」字所本。<br/>
　　<span class="book-name">臨海異物志</span>：杉雞，頭有長黃毛，冠頰正青，嘗在杉樹下。竹兔，小如野兔，食竹葉。<br/>
　　<span class="book-name">廬山記</span>：遠公送客，未嘗過虎谿，過則虎輒鳴。此用溪虎，足配野羊，别作孩虎，恐是駭虎之訛。<span class="book-name">吳越春秋</span>：兩目忽張，聲如駭虎。　<span class="book-name">上林賦</span>：手熊羆，足壄羊。顏注：野羊，今之山羊也。　<span class="book-name">史記·項羽紀</span>：人馬辟易。師古注：謂開張而易其本處。<br/>
　　鮑照詩：昔如韝上鷹。　傅玄<span class="book-name">鷹賦</span>：左目若側，右視如傾，勁翮二六，機連體輕。</small><br/>
　　将軍樹勳起安西，崑崙虞泉入馬蹄。白羽曾<small about="#mwt312" typeof="mw:Transclusion">音層</small>肉三狻<small about="#mwt313" typeof="mw:Transclusion">先丸切，音酸，又音俊</small>猊<small about="#mwt314" typeof="mw:Transclusion">五兮切</small>，敢決豈不與之齊。荊南芮公得将軍，亦如角鷹下<small about="#mwt315" typeof="mw:Transclusion">去聲，一作入</small>朔<small about="#mwt316" typeof="mw:Transclusion">一作翔</small>雲。惡鳥飛飛啄金屋，安得爾輩開其群，驅出六合梟鸞分。<br/>
　　<small about="#mwt317" typeof="mw:Transclusion">此稱王兵馬，仍映帶角鷹。　上四，言氣之勇銳。下五，言力能平亂。　<span class="book-name">杜臆</span>：鷹翻壯士臂，曾肉三狻猊，皆奇語相匹。與敵、與齊，上下遥應。　黃生曰：末段歸重主人，乃杜詩作法，又及主人之主将，更為周到。　吳論：吐蕃侵京，猶梟啄金屋，将軍能用群力以驅除，毋使其混雜區宇也。此雙綰作結。　此章首段四句，次段八句，下段九句。<br/>
　　崑崙虞淵，乃西極之地。　<span class="book-name">淮南子</span>：日入於虞淵。唐諱淵，故云泉。<br/>
　　<span class="book-name">上林賦</span>：彎蕃弱，滿白羽。注：羽箭。　<span class="book-name">爾雅</span>：狻猊，如虦猫，食虎豹。注云：即獅子也。肉狻猊，蓋即肉食之意。<br/>
　　<span class="book-name">漢武故事</span>：當以金屋貯之。<br/>
　　<span class="book-name">莊子</span>：六合之外，存而不論。<span class="book-name">辯命論</span>：梟鸞不接翼。</small><br/>
　　<small about="#mwt318" typeof="mw:Transclusion">王嗣奭曰：此詩突然從空而下，如轟雷閃電，風雨驟至，令人駭愕。又云：公時在夔，因角鷹，觸目發興，奇崛森聳，不待言矣。尤得力在「角鷹翻倒」句，隨插入将軍勇氣，有此二句，方承接得住。通篇将王兵馬配角鷹，穿插巧妙，忽出忽入，莫知端倪，而各極形容，充之直欲為朝廷討亂誅讒而後已。他人起得雄偉，後多不稱。此詩到底無一字懶散，豈不雄視千古。</small><br/>
　　<span id="jian_wang_jian_bing_ma_shi" about="#mwt319" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#jian_wang_jian_bing_ma_shi" class="mw-selflink-fragment">見王監兵馬使<small about="#mwt320" typeof="mw:Transclusion">去聲</small>說近山有白黑二鷹羅者久取竟未能得王以為毛骨有異他鷹恐臘後春生鶱飛避暖勁翮思秋之甚眇不可見請余賦詩二首</a></span><br/>
　　<small about="#mwt322" typeof="mw:Transclusion">黃鶴曰：<span class="book-name">唐史</span>：大曆初，衛伯玉丁母憂，朝廷以王昂代其任，伯玉潛諷将吏不受詔，遂起復再任。王兵馬得非王昂乎。</small><br/>
　　雪<small about="#mwt324" typeof="mw:Transclusion">一作雲</small>飛玉立盡清秋，不惜奇毛恣遠遊。在野只教<small about="#mwt325" typeof="mw:Transclusion">平聲</small>心力<small about="#mwt326" typeof="mw:Transclusion">一作膽</small>破，于<small about="#mwt327" typeof="mw:Transclusion">一作干。一作千</small>人何事網羅求。一生自獵知無敵，百中<small about="#mwt328" typeof="mw:Transclusion">去聲</small>爭能恥下<small about="#mwt329" typeof="mw:Transclusion">去聲</small>韝。鵬礙九天須却避，免藏<small about="#mwt330" typeof="mw:Transclusion">一作經，一作營</small>三窟<small about="#mwt331" typeof="mw:Transclusion">一作穴</small>莫深憂。<br/>
　　<small about="#mwt332" typeof="mw:Transclusion">首章，咏白鷹。上四，錯綜敘題，下寫其英決機警。　雪玉，比鷹色之白。奇毛，指毛骨之異。清秋遠遊，所謂勁翮思秋也。心力雖破，而網羅難求，所謂羅取未得也。知無敵，自信其能。恥下韝，不受人役。鵬須避，欲擊其大。兔莫憂，不屑於細也。　盧德水云：一生二句，可以想鷹之有品而不苟。　張綖注：漢張綱謂「豺狼當道，安問狐狸」，末聯意正如此。　朱注：太白樂府：「神鷹夢澤，不顧鴟鳶，為君一擊，鵬搏九天」，義與此同。<br/>
　　<span class="book-name">酉陽雜俎</span>：漢北鷹白者，身長且大，五觔有餘，細班短柱，鷹內之最，向代州中山飛，又有房山白、漁陽白、東道白。取鷹法，七月二十日為上時，內地者多，塞外殊少，八月上旬為次時，八月下旬為下時，塞外鷹畢至矣。　齊高洋<span class="date" title="551年">天保二年</span>獲白兔鷹一聯，毛羽如雪。<br/>
　　心力破，指虞人。<span class="book-name">戰國策</span>：文子曰：破心而歸。<br/>
　　阮嗣宗詩：羅網孰能制。<br/>
　　陶潛詩：一生復能幾。　庾信詩：野鷹能自獵，江鷗解獨魚。　陳琳書：氣高志遠，似若無敵。<br/>
　　<span class="book-name">國策</span>：養由基去柳葉百步而射之，百發百中。　<span class="book-name">書</span>：唯汝不爭能。　<span class="book-name">東觀漢記</span>：太守桓虞曰：善吏如使良鷹，下韝命中。韝，捍臂也，以皮為之。<br/>
　　<span class="book-name">後幽明錄</span>：楚文王好獵，有人獻一鷹，文王見其殊常，為獵於雲夢，俄而雲際有一物，凝翔鮮白，此鷹便竦翮而升，矗若飛電，須臾羽墮如雪，血下如雨，有大鳥墮地，兩翅廣數十里，時有博物君子曰：此大鵬雛也。　礙天，鵬翼障天也。　<span class="book-name">楚辭</span>：指九天以為正。注：中央八方也。<br/>
　　<span class="book-name">戰國策</span>：狡兔有三窟，僅得免其死。</small><br/>
　　黑鷹不省<small about="#mwt333" typeof="mw:Transclusion">悉井切</small>人間有，度海疑從北極來。正翮摶風超紫塞，玄<small about="#mwt334" typeof="mw:Transclusion">一作立</small>冬幾夜宿陽臺。虞羅自覺<small about="#mwt335" typeof="mw:Transclusion">一作各</small>虚施巧，春雁同歸必見猜。萬里寒空祗一日，金眸玉爪不<small about="#mwt336" typeof="mw:Transclusion">刊作未</small>凡材。<br/>
　　<small about="#mwt337" typeof="mw:Transclusion">次章，咏黑鷹。上四，溯其來之遠。下四，憫其去之速。北極、紫塞、玄冬，皆為黑鷹點染。正翮，言直北正飛。幾夜，言暫時停宿。虞羅自覺，言其機警。春雁同歸，言皆北向。虚施巧，取之未得也。必見猜，恐其搏擊也。萬里一日，見飛騰之迅。金眸玉爪，謂形質之奇。首句明提其黑，末句反襯其黑。<br/>
　　盧照鄰<span class="book-name">雁</span>詩：萬里南翔渡海來。<br/>
　　<span class="book-name">莊子</span>：摶扶摇羊角而上。扶摇羊角，風也。「摶風」本此。　綖注：紫塞，雁門也，其山高入霄漢，雁飛不能踰，從兩山斷處而過，故謂之雁門。今黑鷹超越此門，故曰超紫塞。<span class="book-name">蕪城賦</span>：紫塞雁門。<br/>
　　曹植<span class="book-name">離繳雁賦</span>：遠玄冬於南裔兮，避炎夏於朔方。　楚王陽臺，在巫山。<br/>
　　魏彦深<span class="book-name">鷹賦</span>：何虞者之多巧，運横羅以羈束。<br/>
　　劉孝威詩：猜鷹鷙隼無由逐。此「猜」字所本。<br/>
　　<span class="book-name">西京雜記</span>：茂陵少年李亨以鷹鷂逐雉兔，鷹則有青翅黃眸，青冥金距。高洋獲白兔鷹，目色紫，爪本白。</small><br/>
　　<small about="#mwt338" typeof="mw:Transclusion">顧宸曰：黃石識子房於圯橋，而退老穀城，德公拜孔明於床下，而長隱鹿門，殆「一生自獵知無敵，百中爭能恥下韝」者乎。魏武欲以游說致公瑾，而不能奪其知己之感，桓温欲以豪傑招景略，而不能解其共國之嫌，殆「虞人自覺虚施巧，春雁同歸必見猜」者乎。千古高人奇士，性情出處，從二十八字拈出，可想老杜胸中全史。<br/>
　　張璁曰：公嘗為王兵馬賦二角鷹，言其勇銳相敵，此亦所以況之也。<br/>
　　或疑詠二鷹，止於起首分别白黑，中間多彼此混同，何也，曰：黑白其形色也。題中羅取未得，勁翮思秋，此鷹之精神骨力也。詩從神力上，摹寫其迅疾英奇，正深於體物者。<span class="book-name">杜臆</span>謂二詩勝人，在氣魄雄偉，不落纖巧家數，良然。<br/>
　　楊德周曰：詩家論唐律，有明暗二例，作者皆然。如杜詩<span class="book-name">黑鷹</span>、鄭谷<span class="book-name">雙鷺</span>是明也，杜詩<span class="book-name">白鷹</span>、鄭谷<span class="book-name">鷓鴣</span>是暗也，四詩可以為法。<span class="book-name">雙鷺</span>詩云：雙鷺應憐水滿池，風飄不動頂絲垂。立當青草人先見，行傍白蓮魚未知。一足獨拳寒雨裏，數聲相叫早秋時。林塘得爾須增價，況與詩家物色宜。<span class="book-name">鷓鴣</span>詩云：暖戲煙蕪錦翼齊，品流應得近山雞。雨昏青草湖邊過，花落黃陵廟裡啼。遊子乍聞征袖濕，佳人纔唱翠眉低。相呼相喚湘江曲，苦竹叢深春日西。</small><br/>
　　<span id="yu_wan_liu" about="#mwt339" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#yu_wan_liu" class="mw-selflink-fragment">玉腕騮</a></span><small about="#mwt340" typeof="mw:Transclusion">原注：江陵節度衛公馬也。</small><br/>
　　<small typeof="mw:Transclusion">鶴注：此當是大曆元年作。　邵注：赤馬黑鬣曰騮。腕，臂腕也。前足腕肉白，曰玉腕。騮，良馬名也。</small><br/>
　　聞說荊南馬，尚書玉腕騮。驂驔<small about="#mwt342" typeof="mw:Transclusion">音潭，一作頓驂</small>飄赤汗，跼蹐顧長楸。胡虜三年入，乾坤一戰收。舉鞭如有問，欲伴習池遊。<br/>
　　<small about="#mwt343" typeof="mw:Transclusion">上四，咏騮馬之神駿，下則有功成身退之意。　赤汗如珠，而長楸欲奮，言今有餘勇。三年伐叛，而一戰收功，言昔能陷陣，事平之後，思伴習池。結語奇儁。　<span class="book-name">杜臆</span>：舉鞭欲問，問馬也。欲伴習池，代馬對也。此雖咏馬，兼諷衛公。<br/>
　　<span class="book-name">吳都賦</span>：䟃𧽼翋𦑶。李善注：相隨驅逐衆多貌。温庭筠詩：白馬䟃𧽼衆塵起。杜詩作驂驔，義蓋相同。<br/>
　　<span class="book-name">詩注</span>：跼，曲也。蹐，累足也。　曹植詩：走馬長楸間。<br/>
　　<span class="book-name">舊唐書</span>：<span class="date" title="759年">乾元二年</span>，衛伯玉擊史思明，大破於疆子阪，積尸滿野，以功遷神策軍節度。<span class="date" title="761年">上元二年</span>，大破史朝義於永寧，進封河東郡公。廣德元年冬，吐蕃寇京師，乘輿幸陜，以伯玉有幹略，使節度江陵，封陽城郡王。</small><br/>
　　<span id="zui_wei_ma_zhui_zhu_gong_xie_jiu_xiang_kan" about="#mwt344" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#zui_wei_ma_zhui_zhu_gong_xie_jiu_xiang_kan" class="mw-selflink-fragment">醉為馬墜諸公攜酒相看</a></span><br/>
　　<small about="#mwt345" typeof="mw:Transclusion">此夔州詩，年次難考。</small><br/>
　　甫也諸侯老賓客，罷酒酣歌拓金戟。騎馬忽憶少<small about="#mwt346" typeof="mw:Transclusion">去聲</small>年時，散蹄迸落瞿唐石。白帝城門水雲外，低身直下<small about="#mwt347" typeof="mw:Transclusion">去聲</small>八千尺。粉堞電轉紫游韁，東得平岡出天壁。江村野堂爭入眼，垂鞭<small about="#mwt348" typeof="mw:Transclusion">一作肩</small>嚲<small about="#mwt349" typeof="mw:Transclusion">典可切</small>鞚凌紫陌。<br/>
　　<small about="#mwt350" typeof="mw:Transclusion">先敘醉後馳馬之狀。諸侯賓客，對柏中丞言。自城門馳下瞿唐，約計八千尺，非謂身墮八百丈也。粉堞經過，紫韁疾如電轉。平岡在天壁之下，故近江村而凌紫陌。<br/>
　　<span class="book-name">世說</span>：何次道見賈寧在後輪中，曰：此人不死，終為諸侯上客。　<span class="book-name">書</span>：酣歌於室。<br/>
　　庾信詩：醉來拓金戟。<br/>
　　杜審言詩：直下騎纔通。<br/>
　　紫游韁，紫絲為韁。晉中興詩：太和中鄴下童謠：青青御路楊，白馬紫游韁。<br/>
　　鞚，馬口勒。<span class="book-name">廣韻</span>：嚲，垂下貌。</small><br/>
　　向來皓首驚萬人，自倚紅顏能騎<small about="#mwt351" typeof="mw:Transclusion">去聲</small>射<small about="#mwt352" typeof="mw:Transclusion">音石</small>。安知決臆追風足，朱汗驂驔<small about="#mwt353" typeof="mw:Transclusion">音潭</small>猶噴<small about="#mwt354" typeof="mw:Transclusion">本作歕，普問切</small>玉。不虞一蹶終損傷，人生快意多所辱。職當憂戚伏衾枕，況乃遲暮加煩促。<br/>
　　<small about="#mwt355" typeof="mw:Transclusion">此墜馬見傷而歎也。　皓首，應老。紅顏，應少。追風噴玉，奔悍難馭也。馬蹶平岡，故傷而不害。快意多辱，既悔其前，遲暮煩促，又憂其後矣。<br/>
　　沈約詩：共矜紅顏日，俱忘白髮年。　紅顏能騎射，即「呼鷹皂櫟林，逐獸雲雪岡」事。<br/>
　　決臆，縱意也。　陽晉詩：躡影追風本絕群。<br/>
　　朱注：朱汗，汗血馬也。　梁車𢿾詩：意欲驂驔走。唐盧照鄰詩：琱弓夜宛轉，鐵騎曉驂驔。崔液詩：驂驔始散東城曲，倏忽還逢南陌頭。以驂驔對宛轉倏忽，乃飛騰迅疾之貌。或曰：驂驔，以驔為驂，猶傅咸詩言「服驥驂騄」。<span class="book-name">魯頌</span>：有驔有魚。疏：毫毛在骭而長白，名為驔。此說却與詩意不合。　<span class="book-name">穆天子傳</span>：天子東游於黃澤，使宮樂謠曰：黃之澤，其馬歕沙，皇人威儀。黃之澤，其馬歕玉，皇人壽穀。今按：踏岸則噴沙，激水則噴玉，皆言馬勢之雄猛。</small><br/>
　　朋<small about="#mwt356" typeof="mw:Transclusion">一作明</small>知來問腆<small about="#mwt357" typeof="mw:Transclusion">一作椣</small>我顏，杖藜强<small about="#mwt358" typeof="mw:Transclusion">丘兩切</small>起依僮僕。語盡還成開口笑，提攜别掃清谿曲。酒肉如山又一時，初筵哀絲動豪竹。共指西日不相貸，喧呼且覆<small about="#mwt359" typeof="mw:Transclusion">音福</small>杯中淥。何必走馬來為問<small about="#mwt360" typeof="mw:Transclusion">一作不為身</small>，君不見嵇康養生被<small about="#mwt361" typeof="mw:Transclusion">一作遭</small>殺戮。<br/>
　　<small about="#mwt362" typeof="mw:Transclusion">末記諸公攜酒相看。老年失足，故厚顏。語相慰藉，故還笑。絲竹侑觴，日暮猶飲，依然樂以忘憂。結引嵇康，見事有出於意外者。　此章中段八句，起結各十句。<br/>
　　作㥏顏，是慚色。作腆顏，是厚顏。<br/>
　　<span class="book-name">莊子</span>：開口而笑，一月之中，不過四五日。<br/>
　　鮑照詩：幽客時結侣，提攜游三山。<br/>
　　<span class="book-name">樂記</span>：絲聲哀哀以立辯。　豪竹，大管也。<br/>
　　何遜詩：何因送款款，半飲杯中淥。<br/>
　　晉嵇康著<span class="book-name">養生論</span>，後刑東市。</small><br/>
　　<small about="#mwt363" typeof="mw:Transclusion">郝敬曰：題有景致，詩寫得霑足，辭藻風流，情興感慨無不佳。</small><br/>
　　<span id="fu" about="#mwt364" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#fu" class="mw-selflink-fragment">覆<small about="#mwt365" typeof="mw:Transclusion">音福</small>舟二首</a></span><br/>
　　<small about="#mwt366" typeof="mw:Transclusion">詩言巫峽，當是夔州所作，但年次不可考。　夢弼以此詩為追諷玄宗事。朱云：唐世人主多好神仙，豈必玄宗也。　張溍曰：求仙本荒唐事，故託覆舟以諷。<span class="book-name">新序</span>：荀子曰：水則覆舟。</small><br/>
　　巫峽盤渦曉，黔陽貢物秋。丹砂同隕石，翠羽共沉舟。羈使<small about="#mwt367" typeof="mw:Transclusion">去聲</small>空斜影<small about="#mwt368" typeof="mw:Transclusion">一作景</small>，龍宮<small about="#mwt369" typeof="mw:Transclusion">一作居</small>閟積流。篙工幸不溺，俄頃逐輕鷗。<br/>
　　<small about="#mwt370" typeof="mw:Transclusion">此章記夔江覆舟之事。　黔陽之貢，經於巫峽。丹砂翠羽，八貢之物。空斜影，側身落水。閟積流，没入深淵矣。舟逐輕鷗，篙工以脱身為幸也。　舊以空斜影為使者悵怏於斜日之下，此說不然。玩詩意，先敘砂羽之墜，繼敘羈使之亡，末則幸篙工之不溺耳，於篙工加一幸字，知使者為不幸矣。<br/>
　　<span class="book-name">江賦</span>：衝巫峽以迅激。又：盤渦谷轉。<br/>
　　<span class="book-name">一統志</span>：重慶府彭水縣，自三國至唐，皆名黔陽縣，隋置彭水縣為黔州治所。又：唐以黔江縣屬黔州。<br/>
　　<span class="book-name">唐志</span>：黔陽歲貢丹砂等物。<span class="book-name">本草</span>：丹砂，久服通神明，不老輕身，神仙能化為汞。<span class="book-name">衍義</span>云：出辰州蠻峒老鴉井者最良。　<span class="book-name">左傳</span>：隕石於宋五。<br/>
　　<span class="book-name">爾雅注</span>：翠鷸，似燕，紺色，生鬱林。<span class="book-name">汲塚周書·王會解</span>：蒼梧翡翠，所以取羽。鄒陽書：積羽沉舟。<br/>
　　王僧孺詩：翠枝結斜影。<br/>
　　徐陵寺碑：夜動龍宮。<span class="book-name">十洲記</span>：南海有龍綃宮。　<span class="book-name">海賦</span>：茫茫積流。<br/>
　　劉孝威詩：循汀俄頃回。</small><br/>
　　竹宮時望拜，桂館或求仙。奼<small about="#mwt372" typeof="mw:Transclusion">陟嫁切</small>女凌波日，神光照夜年。徒聞斬蛟劍，無復<small about="#mwt373" typeof="mw:Transclusion">扶又切</small>爨犀船。使<small about="#mwt374" typeof="mw:Transclusion">去聲</small>者隨秋色，迢迢獨上<small about="#mwt375" typeof="mw:Transclusion">上聲</small>天。<br/>
　　<small about="#mwt376" typeof="mw:Transclusion">次章，諷當時求仙之妄。　竹宮桂館，借漢比唐。奼女凌波，言丹砂已落江水。神光照夜，言宮中猶望成仙。此見其誣妄也。且方士既神奇其說，何獨無斬蛟之劍，照水之犀，以解此水厄，乃至身罹覆舟，而沓然上天乎。朱注：使者，即指方士一輩。　舊以上天為還朝，非是。閟積流，魄沉水也。獨上天，魂升天也。<span class="book-name">杜臆</span>云：帝未必昇天，而使者已獨上天矣，譏之也。<br/>
　　<span class="book-name">漢·禮樂志</span>：正月上辛，用事甘泉圜丘，昏祠至明，夜常有神光集於祠壇，天子自竹宮而望拜，百官侍祠者數百人，皆肅然心動焉。師古曰：竹宮去壇三里。<br/>
　　<span class="book-name">郊祀志</span>：公孫卿曰：「仙人好樓居」，於是上令長安作飛廉、桂館，甘泉作益壽、延壽觀，使卿持節設具而候神人。師古曰：飛廉、桂館，二館名。<br/>
　　<span class="book-name">參同契</span>：河上奼女，靈而最神，得火則飛，不染垢塵。顧注：漢真人<span class="book-name">大丹訣</span>：奼女隱在丹砂中，謂砂中有汞也。　<span class="book-name">洛神賦</span>：凌波微步。<br/>
　　<span class="book-name">郊祀志</span>：宣帝築世宗廟，神光興於殿旁，如燭狀。<span class="book-name">武帝紀</span>：祭后土，神光三燭。<br/>
　　<span class="book-name">呂氏春秋</span>：荊人佽飛得寶劍，渡江中流，兩蛟繞舟，幾没，佽飛拔劍斬蛟，乃得濟。<br/>
　　<span class="book-name">晉書</span>：温嶠宿牛渚磯，水深不可測，世云其下多怪物，嶠遂燃犀角照之，須臾見水族覆火，奇形異狀。<br/>
　　宋王微<span class="book-name">咏賦</span>：秋色陰兮白露商。<br/>
　　陸機詩：迢迢造天庭。　<span class="book-name">吳越春秋</span>：群臣上天，歐冶死矣。</small><br/>
　　<span id="ceng" about="#mwt379" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#ceng" class="mw-selflink-fragment">送李功曹之荊州充鄭侍御判官重<small about="#mwt377" typeof="mw:Transclusion">平聲</small>贈</a></span><br/>
　　<small about="#mwt378" typeof="mw:Transclusion">舊編在夔州詩內。</small><br/>
　　曾<small about="#mwt380" typeof="mw:Transclusion">音層</small>聞宋玉宅，每欲到荊州。此地生涯晚，遥悲<small about="#mwt381" typeof="mw:Transclusion">一作通</small>水國秋。孤城一柱觀<small about="#mwt382" typeof="mw:Transclusion">去聲</small>，落日九江流。使<small about="#mwt383" typeof="mw:Transclusion">去聲</small>者雖光彩，青楓遠自愁。<br/>
　　<small about="#mwt384" typeof="mw:Transclusion">上四，公欲往荊州而悲，悲在於淹留。下四，李獨往荊州而愁，愁生於孤寂。一悲一愁，寫出兩地情懷，極其悽切。　此地，指夔。水國，指荊。一柱、九江，俱在荊州。<br/>
　　<span class="book-name">水經注</span>：宜城城南有宋玉宅。玉，邑人，雋才辯給，善屬文而識音。<span class="book-name">渚宮故事</span>：庾信因侯景之亂，自建康遁歸江陵，居宋玉故宅，宅在城北三里，故其賦曰：誅茅宋玉之宅，穿徑臨江之府。<br/>
　　顏延之詩：水國周地險。<br/>
　　<span class="book-name">夏書</span>：過九江至於大别。<br/>
　　晉<span class="book-name">曲池歌</span>：一朝光彩落。<br/>
　　阮藉詩：上有楓樹林，遠望令人悲。</small><br/>
　　<span id="song_wang_shi_liu_pan_guan" about="#mwt385" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#song_wang_shi_liu_pan_guan" class="mw-selflink-fragment">送王十六判官</a></span><br/>
　　<small about="#mwt386" typeof="mw:Transclusion">此亦夔州詩，年次難考。</small><br/>
　　客下<small about="#mwt388" typeof="mw:Transclusion">去聲</small>荊南盡，君今復<small about="#mwt389" typeof="mw:Transclusion">扶又切</small>入舟。買薪猶<span class="place">白帝</span>，鳴櫓已<small about="#mwt390" typeof="mw:Transclusion">一作少</small><span class="place">沙頭</span>。衡霍生春早，瀟湘共海浮。荒林庾信宅，為<small about="#mwt391" typeof="mw:Transclusion">去聲</small>仗主人留。<br/>
　　<small about="#mwt392" typeof="mw:Transclusion">上四，送王之荊，下敘欲往之意。　<span class="book-name">唐書</span>：肅宗至德之後，中原多故，襄鄧百姓，兩京衣冠，盡投江湖，荊南井邑十倍於初，乃置荊南節度使以統之。鶴注：是時，蜀避崔旰之亂，故客下荊南俱盡也。　纔白帝而忽沙頭，猶云「朝發白帝暮江陵」，此十字句法。春來水發，故瀟湘如海。主人指王，先到其地即為地主矣。<br/>
　　舊注：江陵吳船至，泊於郭外沙頭。<span class="book-name">方輿勝覽</span>：沙頭市，去江陵地五十里。<br/>
　　邵注：荊南，荊州以南。荊州府，古名江陵。衡山在衡州府，瀟湘在岳州府，<span class="place">岳</span>在<span class="place">荊</span>以南，<span class="place">衡</span>在<span class="place">岳</span>以南。　<span class="book-name">爾雅疏</span>：衡山，一名霍山。趙次公曰：皮日休以霍之本地，自在壽州，作<span class="book-name">霍山賦</span>，中云：「自漢之後，始易吾號而歸於衡」，公此所云衡霍，乃是衡山，故與瀟湘作對。<br/>
　　庾信宅，見上章。</small><br/>
　　<span id="bie_cui_yi_yin_ji_bi_ju_meng_yun_qing" about="#mwt393" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#bie_cui_yi_yin_ji_bi_ju_meng_yun_qing" class="mw-selflink-fragment">别崔潩因寄薜據孟雲卿</a></span><small about="#mwt394" typeof="mw:Transclusion">原注內弟<span class="name">潩</span>赴湖南幕職。</small>。<br/>
　　<small typeof="mw:Transclusion">姑從黃鶴，入大曆元年。</small><br/>
　　志士惜妄動，知深<small about="#mwt396" typeof="mw:Transclusion">陳作深知</small>難固辭。如何久磨礪，但取不磷緇。夙夜聽憂主，飛騰急濟時。荊州遇<small about="#mwt397" typeof="mw:Transclusion">一作過</small>薛孟，為<small about="#mwt398" typeof="mw:Transclusion">去聲</small>報欲論<small about="#mwt399" typeof="mw:Transclusion">平聲</small>詩。<br/>
　　<small about="#mwt400" typeof="mw:Transclusion">上六，送崔赴幕。末二，兼寄薛孟。　遠注：崔必好靜不出，湖南幕主知而辟之，故有起二句。三四，承首句，諷其硜硜獨善。五六，承次句，勸以汲汲有為。<br/>
　　何劭詩：志士惜日短。<br/>
　　<span class="book-name">左傳</span>：磨礪以須。<br/>
　　聽憂主，常聴其憂國之語。</small><br/>
　　<small about="#mwt401" typeof="mw:Transclusion">王嗣奭曰：此詩與九卷<span class="book-name">送竇九歸成都</span>同一機局，夭矯頓挂，唐律所無。竇本有才，朂之以苦節。崔能潔己，勉之以濟時。意若相反，合之始為全人。此見公明體達用之學。</small><br/>
　　<span id="ji_du_wei-n2142" about="#mwt402" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#ji_du_wei-n2142" class="mw-selflink-fragment">寄杜位</a></span><small about="#mwt403" typeof="mw:Transclusion">原注：頃者與<span class="name">位</span>同在故嚴尚書幕。</small><br/>
　　<small typeof="mw:Transclusion">姑依鶴注，編在大曆元年冬。　陳注：此詩稱惠連，前<span class="book-name" title="本書·卷二·杜位宅守歲">守歲</span>詩稱阿戎，則<span class="name">位</span>為公從弟明矣。<span class="book-name">唐·世系表</span>：公為征南十三代，<span class="name">位</span>與<span class="name">濟</span>為征南十四代，或據此遂疑<span class="name">位</span>為從姪，誤矣，世表未可信也。</small><br/>
　　寒日經簷短，窮猿失木悲。峽中<small about="#mwt405" typeof="mw:Transclusion">一作筵</small>為客久<small about="#mwt406" typeof="mw:Transclusion">一作恨</small>，江上<small about="#mwt407" typeof="mw:Transclusion">一作並</small>憶君時。天地身何在<small about="#mwt408" typeof="mw:Transclusion">一作往</small>，風塵病敢辭。封書兩行<small about="#mwt409" typeof="mw:Transclusion">音杭</small>淚，霑灑裛新詩。<br/>
　　<small about="#mwt410" typeof="mw:Transclusion">寒日窮猿，對景有感。為客久，承窮猿。憶君時，承寒日。五六，申客久之況。七八，申憶君之情。　<span class="book-name">杜臆</span>：漂流天地，既無定在，憔悴風塵，病又奚辭，凄涼之況，真堪流涕。　窮猿失木，乃歎無家可歸，或云傷嚴武之亡，非也。武在日，公已辭回草堂矣。<br/>
　　<span class="book-name">淮南子</span>：猿狖顛蹶而失木。<span class="book-name">世說</span>：窮猿奔林，豈暇擇木。<br/><br/>
　　裛新詩，手裛紙上淚也。</small><br/>
　　<span id="li_chun" about="#mwt411" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#li_chun" class="mw-selflink-fragment">立春</a></span><br/>
　　<small about="#mwt412" typeof="mw:Transclusion">詩云巫峽寒江，係夔州所作，依朱氏入在大曆二年。</small><br/>
　　春日春盤細生菜，忽憶兩京全盛<small about="#mwt413" typeof="mw:Transclusion">一作梅發</small>時。盤出高門行白玉，菜傳纖手送青絲。巫峽寒江那<small about="#mwt414" typeof="mw:Transclusion">平聲</small>對眼，杜陵遠客不勝<small about="#mwt415" typeof="mw:Transclusion">平聲</small>悲。此身未知歸定處，呼兒覓紙一題詩。<br/>
　　<small about="#mwt416" typeof="mw:Transclusion">上四，憶兩京春日。下四，感夔江春日。　<span class="book-name">杜臆</span>：通章只是一個悲意，人但知其悲一身之飄泊，而不知其悲兩京之蕭索也。對春盤生菜，憶及兩京盛時，今老客峽江，則兩京失其盛，而身亦失其居矣。悲曰不勝，包身世無窮之感。　三四，分承盤菜，而意却貫穿。菜經纖手、玉盤傳送，二句倒敘。那對眼，謂那堪對眼。歸定處，謂欲歸兩京，尚無定處也。<br/>
　　<span class="book-name">摭言</span>：晉李鄂，立春日命以蘆菔、芹芽為菜盤，相餽貺。<span class="book-name">四時寶鏡</span>：唐立春日，春餅生菜，號春盤。　黃生注：生菜，韭也。歐公<span class="book-name">歸田錄</span>：楊大年為文，務避俗語，門生摘其「德邁九皇」之句諷之云：「未知何時得買生菜」，以「九皇」音近「韭黃」也。按：詩言青絲指韭，良是。東坡詩：漸覺東風斜峭寒，青蒿黃韭試春盤。<br/>
　　謝靈運詩：兩京愧佳麗。　公居杜陵，而家在洛陽，故兩京春盤，皆所嘗食。<br/>
　　<span class="book-name">莊子</span>：「高門懸薄，無不走也」，此指貴戚之家。舊引<span class="book-name">三輔黃圓</span>未央宮中高門殿，誤。<br/>
　　傳，經也。古詩：纖纖出素手。</small><br/>
　　<small about="#mwt417" typeof="mw:Transclusion">朱瀚曰：細生菜，不成語，次聯分承盤菜，稍窺工部家法，其奈才腐何。宋元詩人或未盡深知杜法，不害其為可傳，正以其才思出群耳。那對服，是何語。不勝悲，亦熟調。第七乃率句，結語益無賴矣。</small><br/>
　　<span id="jiang_mei" about="#mwt418" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#jiang_mei" class="mw-selflink-fragment">江梅</a></span><br/>
　　<small about="#mwt419" typeof="mw:Transclusion">鶴注：當是大曆二年春作，若三年之春，公將下峽，不當云「巫峽鬱嵯峨」矣。　趙曰：此咏江邊之梅也，如在嶺曰嶺梅，在野曰野梅，官所種者曰官梅，後人見梅，便謂之江梅，誤矣。</small><br/>
　　梅蕊臘前破，梅花年後多。絕知春意好<small about="#mwt420" typeof="mw:Transclusion">一作早</small>，最奈客愁何。雪樹元<small about="#mwt421" typeof="mw:Transclusion">一作能</small>同色，江風亦自波。故園不可見，巫岫鬱嵯峨。<br/>
　　<small about="#mwt422" typeof="mw:Transclusion">此見江梅而有感也。客愁二字，乃全首之眼。　梅占春意，景物自好，而反動客愁者，蓋見臘前映雪，年後飄風，花開花謝，都非故園春色，是以對巫岫而添愁耳。<br/>
　　陸機詩：雲山鬱嵯峨。</small><br/>
　　<span id="ting_cao" about="#mwt423" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#ting_cao" class="mw-selflink-fragment">庭草</a></span><br/>
　　<small about="#mwt424" typeof="mw:Transclusion">鶴注：當是大曆二年作。詩云輕過、屢供，尚無放舟出峽之期也。　張協詩：庭草萋以綠。</small><br/>
　　楚草經寒碧，庭春入眼濃。舊低收葉舉，新掩卷牙重<small about="#mwt425" typeof="mw:Transclusion">平聲</small>。步履宜輕過，開筵得屢供。看花隨節序，不敢强<small about="#mwt426" typeof="mw:Transclusion">丘兩切</small>為容。<br/>
　　<small about="#mwt427" typeof="mw:Transclusion">上四，形容草色，下致憐惜之意。　寒碧春濃，地煖故也。葉舉牙重，入眼濃矣。　<span class="book-name">杜臆</span>云：舊葉之低垂者，今收而乍舉。新牙之掩伏者，今卷而重出。此将舊低、新掩略讀是也。朱注将低收、掩卷連說，非是。　後四句，<span class="book-name">杜臆</span>作代摹庭草之詞：人若憐而勿踐，得以屢供筵前，倘愛花而見棄，亦不敢强為容色以媚人，君子之交蓋如此。<br/>
　　蕭子範詩：節序亦徂炎。<br/>
　　<span class="book-name">詩</span>：誰適為容。<span class="book-name">老子</span>：夫惟不可識，故强為之容。</small><br/>
　　<span id="chou" about="#mwt428" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#chou" class="mw-selflink-fragment">愁</a></span><small about="#mwt429" typeof="mw:Transclusion">原注：强戲為吳體。</small><br/>
　　<small typeof="mw:Transclusion">黃生注：<span class="name" title="皮日休">皮</span><span class="name" title="陸龜蒙">陸</span>集中，亦有吳體詩，乃當時俚俗為此體耳，詩流不屑效之，杜公篇什既衆，時出變調，凡集中拗律，皆屬此體，偶發例於此，曰戲者，明其非正律也。<span class="book-name">杜臆</span>：胸有抑鬱不平之氣，而以拗體發之，公之拗體詩大都如是。　翫詩意，當是大曆二年春夔州作。</small><br/>
　　江草日日喚愁生，巫<small about="#mwt431" typeof="mw:Transclusion">一作春</small>峽泠泠非世情。盤渦鷺浴底心性，獨樹花發自分明。十年戎馬暗南<small about="#mwt432" typeof="mw:Transclusion">一作萬</small>國，異域賓客老孤城。渭水秦山<small about="#mwt433" typeof="mw:Transclusion">一作川</small>得見否，人今罷<small about="#mwt434" typeof="mw:Transclusion">音疲</small>病虎縱<small about="#mwt435" typeof="mw:Transclusion">平聲</small>横。<br/>
　　<small about="#mwt436" typeof="mw:Transclusion">上四，敘夔州景物，觸愁之端。下四，憶長安時事，致愁之故。　<span class="book-name">杜臆</span>：愁人心事，觸目可憎，如江草新生，却謂喚起愁思。巫峽中流，却謂不近人情。盤渦鷺浴，本自得也，疑其有何心性。獨樹花發，此春意也，謂其只自分明。愁出非常，故情亦反常耳。下文所云，真異常之愁也。　戎馬南國，前此勢不可歸。客老孤城，目前身不可歸。人病虎横，将來時不可歸。託身無處，愁難自遣矣。　南國，指洛陽。孤城，指夔州。渭水秦山，指長安。人罷病，民力竭。虎縱横，暴歛亟也。<br/>
　　王維楨曰：<span class="book-name">楚辭</span>「春草生兮蔞蔞，王孫遊兮不歸」，此即首句意。公詩「清渭無情極，愁時獨向東」，即次句意。　班偼伃賦：房櫳虛兮風泠泠。朱翰曰：泠泠，乃細流水聲，恐與峽水不合。　伏知道詩：桃花隔世情。<br/>
　　水回曰渦。<br/>
　　此四句，本佳景而看作愁端，乃拗律之別派也。故原注云「戲為吳體」。朱瀚亦嘗辨駁之，疑非少陵手筆。今按：江草喚愁，猶云花濺淚、憎柳絮，說來尚覺有情。下三句，於水泠鷺浴花發處，綴以非世情、底心性、自分明，於上半句皆無交涉，不特意拙，抑且語稚矣，自屬可疑。<br/>
　　<span class="book-name">前漢·盧綰傳</span>：陳豨招致賓客。　楊素詩：孤城絕四鄰。<br/>
　　<span class="book-name">韓非子</span>：士民疲病於內。　<span class="book-name">記</span>：孔子曰：苛政猛於虎。張璁曰：時京兆用<span class="name">第五琦</span>十一税法，民多流亡，是即虎也。</small><br/>
　　<small about="#mwt438" typeof="mw:Transclusion">黃生曰：此因不得歸秦，沉憂莫寫，無端對物生憎，皆是愁人實歷之境。草生花發，水流鷺浴，皆唤愁之具。下三句，特變文言之耳。愁從中來，微物之故，則亦强戲言之而已。</small><br/>
　　<small about="#mwt439" typeof="mw:Transclusion">胡應麟曰：老杜吳體，但句格拗耳，其語如「側身天地更懷古，回首風塵甘息機」、「落花游絲白日靜，鳴鳩乳燕青春深」，實皆冠冕雄麗。宋人作拗體者，若永叔「滄江萬古流不盡，白鳥雙飛意自閒」、文潛「白頭青鬢有存没，落日斷霞無古今」，尚覺近之，魯直「黃流不解涴明月，碧樹為我生涼秋」、「蜂房各自開戶牖，蟻穴或夢封侯王」自以平生得意。遍讀老杜拗體，未嘗有此等語，獨「盤渦浴鷺底心性，獨樹花發自分明」稍類，然亦杜之僻者，而黃以為無始心印。「天下幾人學杜甫，誰得其皮與其骨」，其魯直之謂哉。</small><br/>
　　<span id="wang_shi_wu_qian_ge_hui" about="#mwt440" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#wang_shi_wu_qian_ge_hui" class="mw-selflink-fragment">王十五前閣會</a></span><br/>
　　<small about="#mwt441" typeof="mw:Transclusion">黃鶴編在大曆二年春，以詩有楚岸春臺句也。　前有<span class="book-name">送王十五扶侍</span>詩。</small><br/>
　　楚岸收新雨，春臺引細風。情人來石上，鮮鱠出江中。鄰舍煩書札，肩輿强<small about="#mwt442" typeof="mw:Transclusion">丘兩切</small>老翁。病身虚俊味，何幸飫兒童。<br/>
　　<small about="#mwt443" typeof="mw:Transclusion">上二，前閣春景。三四，王君宴會。下序始終款曲之情。<span class="book-name">杜臆</span>：以鄰舍而致札迎輿，見其殷勤，又且飫及兒童，見札中并招其子。<br/>
　　邵注：夔州，古楚地，故云楚岸。<br/>
　　此指閣下石臺，陸雲詩：遣情春臺，託蔭寒水。<br/>
　　鮑照詩：留酌待情人。<br/>
　　<span class="book-name">七發</span>：鮮鯉之鱠。<br/>
　　<span class="book-name">世說</span>：王獻之乘平肩輿，徑入顧辟疆園。<br/>
　　陸雲<span class="book-name">答車安茂書</span>：東海之俊味，餚膳之至妙。</small><br/>
　　<span id="cui_ping_shi_di_xu_xiang_ying_bu_dao_ying" about="#mwt444" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#cui_ping_shi_di_xu_xiang_ying_bu_dao_ying" class="mw-selflink-fragment">崔評事弟許相迎不到應<small about="#mwt445" typeof="mw:Transclusion">平聲</small>慮老夫見泥雨怯出必愆佳期走筆戲簡</a></span><br/>
　　<small about="#mwt446" typeof="mw:Transclusion">顧注：當是大曆二年春在夔州西閣作。　邵注：崔評事，公之表弟。</small><br/>
　　江閣邀賓許馬迎，午時起坐自天明。浮雲不負青春色，細雨何孤白帝城。身過花間霑濕好，醉於馬上往來輕。虛疑皓首衝泥怯，實少銀鞍傍<small about="#mwt447" typeof="mw:Transclusion">去聲</small>險行。<br/>
　　<small about="#mwt448" typeof="mw:Transclusion">起結二聯，賓主雙關，中間四句，述坐時望迎之意。　本是「邀賓江閣許馬迎，天明起坐至午時」，兩句皆用倒裝法。　卲注：江閣，公所寓。白帝城，崔所居。通首逐句順下，俱帶戲詞。<br/>
　　顧注：<span class="book-name">剡溪漫筆</span>云：王右軍在郡迎王敬仁，敬仁每用車，常惡其遲，後以馬迎敬仁，雖復風雨，亦不以車也。杜詩「江閣邀賓許馬迎」用此事，於泥雨甚切。<br/>
　　秦嘉詩：起坐為不寧。<br/>
　　<span class="book-name">别賦</span>：龍馬銀鞍。</small><br/>
　　<small about="#mwt449" typeof="mw:Transclusion">朱瀚曰：為一酒食，侵曉而待，亦太無聊。雲不負春色，語尚可通，雨不孤白帝，便無意義。霑濕有何好處。醉則龍鍾，何得體輕。虛疑衝泥，聲韻頹唐。馬行何必銀鞍，且馬又何必傍險。赴燕豈逃難耶。</small><br/>
　　<span id="qian_men_xi_cheng_lu_shi_jiu_cao_zhang" about="#mwt450" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#qian_men_xi_cheng_lu_shi_jiu_cao_zhang" class="mw-selflink-fragment">遣悶戲呈路十九曹長</a></span><small about="#mwt451" typeof="mw:Transclusion">子兩切</small><br/>
　　<small typeof="mw:Transclusion">公於大曆元年春至夔州，此云「誰家數去」，又云「百遍相過」，知其作於二年之春也。　路為拾遺，院在西省，故曰曹長。</small><br/>
　　江浦雷聲喧昨夜，春城雨色動微寒。黃鸝<small about="#mwt452" typeof="mw:Transclusion">一作鶯</small>並坐交愁濕，白鷺群飛太劇乾<small about="#mwt453" typeof="mw:Transclusion">音干</small>。晚節漸於詩律細，誰家數<small about="#mwt454" typeof="mw:Transclusion">音朔</small>去酒盃寬。唯君<small about="#mwt455" typeof="mw:Transclusion">一作吾</small>最<small about="#mwt456" typeof="mw:Transclusion">一作醉</small>愛清狂客，百遍相過<small about="#mwt457" typeof="mw:Transclusion">一作看</small>意未闌。<br/>
　　<small about="#mwt458" typeof="mw:Transclusion">上四，阻雨，是悶所由生。下四，呈路，乃悶所由遣。卲注：夜經雷雨，旦必微寒。鶯畏雨而坐，若交愁其濕。鷺乘雨而飛，甚難於得乾。公身滯雨中，故見之增悶。下數語，本稱路之好客，而詞近於索飲，故云戲呈。清狂客三字，曠懷豪興，兼而有之，公之自命甚高。<br/>
　　古樂府：「烏生八九子，端坐秦氏桂樹間」，坐字本此。<br/>
　　賈誼：<span class="book-name">旱雲賦</span>：惜旱大劇。<span class="book-name">蜀志</span>：劉先主謂宋忠曰：「今禍至，方告我，不亦太劇乎」，注解為太甚。今按詩意，恐是太難之意，如煩劇之劇。舊解作太苦乾，未當，方遇雨，何云苦乾耶。<span class="book-name">演義</span>解為戲劇使乾，又覺太鑿。<br/>
　　<span class="book-name">後漢·鍾皓傳</span>：以詩律教授同郡陳寔。胡夏客云：<span class="book-name">漢書</span>本言詩與法律，用為詩之律體，巧矣。<br/>
　　庾信詩：梳頭百遍撩。　寬，多也。闌，盡也。</small><br/>
　　<small about="#mwt460" typeof="mw:Transclusion">公嘗言「老去詩篇渾漫與」，此言「晚節漸於詩律細」，何也，律細，言用心精密。漫與，言出手純熟。熟從精處得來，兩意未嘗不合。<br/>
　　朱瀚曰：江浦二字打頭，近俗。喧昨夜，更俗。動微寒，欠穏。雨色、雷聲，土木對偶，比「雷聲忽送千峰雨」何如。交並二字重複，太劇乾三字晦澀，此從「黃鶯過水」一聯偷出，而手脚並露。其云「晚律漸細」，豈少年自居粗率乎。杜則少時入細，老更横逸耳，故曰「語不驚人死不休」、「老去詩篇渾漫與」。參看始知其謬。六類寒乞語，七似庸鄙，八無品地，皆非少陵本色。</small><br/>
　　<span id="zhou_meng" about="#mwt461" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#zhou_meng" class="mw-selflink-fragment">晝夢</a></span><br/>
　　<small about="#mwt462" typeof="mw:Transclusion">顧注：大曆元年暮春，公至夔州，此詩作於次年二月。　<span class="book-name">吳越春秋</span>：吳王過姑胥之臺，忽然晝夢。</small><br/>
　　二月饒睡昏昏然，不獨夜短晝分眠。桃花氣暖眼自醉，春渚日落夢相牽。故鄉門巷荊棘底，中原君臣豺虎邊。安得務農息戰鬭，普天無吏横<small about="#mwt463" typeof="mw:Transclusion">去聲</small>索<small about="#mwt464" typeof="mw:Transclusion">色責切</small>錢。<br/>
　　<small about="#mwt465" typeof="mw:Transclusion">上四，致夢之由。五六，夢中之景。末則夢醒而慨世也。　吳論：二月昏昏多睡，不獨夜短而思晝眠，止因暖氣倦神，故日落而夢，猶未醒耳。　故鄉中原，積想成夢，故遂現出荊棘豺虎。　張綖注：務農息兵，吏無積斂，則中原清而故鄉可歸矣。<br/>
　　饒睡，多睡也。<br/>
　　邵注：二月，晝夜平分之時。<br/>
　　謝靈運詩：春渚税鑾登，山椒張組眺。<br/>
　　朱瀚曰：武臣不弄兵，則豺虎自弭。文臣不横斂，則荊棘可披。<br/>
　　農務始於二月。傅玄疏：務農若此，何有不贍乎。<br/>
　　陸機<span class="book-name">登臺賦</span>：委普天之光宅，質率土之黎庶。</small><br/>
　　<span id="mu_chun" about="#mwt466" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#mu_chun" class="mw-selflink-fragment">暮春</a></span><br/>
　　<small about="#mwt467" typeof="mw:Transclusion">此依朱氏，編在大曆二年。玩詩意，是久臥峽中，有厭居意，其不在元年明矣。</small><br/>
　　臥病擁塞<small about="#mwt469" typeof="mw:Transclusion">先側切</small>在峽中，瀟湘洞庭虛映空。楚天不斷四時雨，巫峽常<small about="#mwt470" typeof="mw:Transclusion">一作長</small>吹萬<small about="#mwt471" typeof="mw:Transclusion">一作千</small>里風。沙上草閣柳新闇<small about="#mwt472" typeof="mw:Transclusion">一作暗</small>，城邊野池蓮欲紅。暮春鴛鷺立洲渚，挾子翻<small about="#mwt473" typeof="mw:Transclusion">一作翾</small>飛還一叢。<br/>
　　<small about="#mwt474" typeof="mw:Transclusion">此詩，臥病峽中而作。上四，峽中景。下四，暮春景。<span class="book-name">杜臆</span>：公本欲初春下峽，病至暮春，則舟不可行矣，故有慨於臥病擁塞也。擁塞，則瀟湘不可到，而虚此映空水色矣。風雨不絕，旅人增悶，而柳暗蓮紅，又日月如流，對此鴛鷺立渚，挾子群飛，何以為情耶。<br/>
　　梁簡文帝詩：春色映空來。<br/>
　　夔州地暖，故蓮欲吐紅。<br/>
　　<span class="book-name">杜臆</span>：公詩用鴛鷺皆有意，如「空慚鴛鷺行」、「年衰鴛鷺群」、「寒空見鴛鷺，回首憶朝班」，故此詩鴛鷺亦是借以自比。　<span class="book-name">楚辭</span>：望大河之洲渚兮。<br/>
　　魏文帝<span class="book-name">短歌</span>：翩翩飛鳥，挾子巢棲。王筠詩：庭禽挾子棲。　<span class="book-name">楚辭</span>：翾飛兮翠層。　庾信<span class="book-name">春賦</span>：一叢香草足礙人。<span class="book-name">說文</span>：叢，聚也。</small><br/>
　　<small about="#mwt475" typeof="mw:Transclusion">朱瀚曰：初聯雷堆晦蝕，有目共知。楚天巫峽，不免合掌。四時雨、萬里風，村塾對句。沙上、城邊，裝頭無謂。新柳不得云暗，城邊不得云野。池蓮城柳，不當遞及。「鴛鷺立洲渚」已是拙俗，冠以「暮春」，益復可笑。</small><br/>
　　<span id="mu_chun_san_yue_wu_xia_zhang_xiao" about="#mwt477" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#mu_chun_san_yue_wu_xia_zhang_xiao" class="mw-selflink-fragment">即事</a></span><br/>
　　<small about="#mwt476" typeof="mw:Transclusion">黃鶴編在大曆二年。詩云捲簾飛閣，知是在西閣時作。</small><br/>
　　暮春三月巫峽長，皛<small about="#mwt478" typeof="mw:Transclusion">胡了切</small>皛行雲浮<small about="#mwt479" typeof="mw:Transclusion">一作無</small>日光。雷聲忽送千峰雨，花氣渾<small about="#mwt480" typeof="mw:Transclusion">平聲</small>如百和<small about="#mwt481" typeof="mw:Transclusion">去聲</small>香。黃鶯過水翻迴去，燕子銜泥濕不妨。飛閣卷簾圖畫<small about="#mwt482" typeof="mw:Transclusion">胡化切</small>裏，虚無只少對瀟湘。<br/>
　　<small about="#mwt483" typeof="mw:Transclusion">此詩峽中對景而作。上六，春景，所謂即事，末乃自道出峽之意。　雲浮日光而過，其色皛皛然，雷雨将作矣。乍雨忽晴，香氣撲人，鶯來燕往，物各適情，捲簾一望，真如圖畫，但以久臥峽中，故思江湖之映空耳。　鶯畏雨，故翻迴。燕乘雨，故銜泥。飛閣，即西閣。虚無，空曠貌。<br/>
　　丘遲<span class="book-name">與陳伯之書</span>：暮春三月，江南草長。　<span class="book-name">荊州記</span>：巴東三峽巫峽長。<br/>
　　陶潛詩：皛皛川上平。　陰鏗詩：映日動浮光。<br/>
　　陳子良詩：花氣近薰衣。　邵注：漢武帝時，月支國進百和香。</small><br/>
　　<small about="#mwt484" typeof="mw:Transclusion">盧世㴶曰：<span class="book-name">江雨</span>云：「春雨闇闇塞峽中，早晚來自楚王宮」，<span class="book-name">即事</span>云：「暮春三月巫峽長，皛皛行雲浮日光」，<span class="book-name">返照</span>云：「返照入江翻石壁，歸雲擁樹失山村」，俱能寫化工之情狀精神，畫不出，想不到，詩至此，與天為徒矣。<br/>
　　黃生曰：起句稍拗，中二聯亦失粘，對法更不衫不履，然其寫景之妙，可作暮春山居圖看。</small><br/>
　　<span id="huai_ba_shang_you" about="#mwt485" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#huai_ba_shang_you" class="mw-selflink-fragment">懷灞上遊</a></span><br/>
　　<small about="#mwt486" typeof="mw:Transclusion">黃鶴編在大曆二年，以詩有江漢歸舟句也。　<span class="book-name">楚漢春秋</span>：漢高帝西入武關，居灞上。</small><br/>
　　悵望東陵道，平生灞上遊。春濃停野騎<small about="#mwt487" typeof="mw:Transclusion">去聲</small>，夜敞宿<small about="#mwt488" typeof="mw:Transclusion">舊作宿敞</small>雲樓。離别人誰在，經過<small about="#mwt489" typeof="mw:Transclusion">平聲</small>老自休。眼前今古意，江漢一歸舟。<br/>
　　<small about="#mwt490" typeof="mw:Transclusion">上四，憶舊遊景事，下則念同遊而動歸思也。　晝停騎，夜宿樓，極盡一時遊興，唯聚散無常，故有古今之慨。　夜宿對春濃，不工，當云「夜敞宿雲棲」。<br/>
　　顧注：東陵道，即長安。城東門，乃秦東陵侯種瓜處。<br/>
　　<span class="book-name">杜臆</span>：唐都關中，即今西安，城東三十里有灞水，又東乃文帝霸陵，出長安東門，為東陵道，得名以此。灞水橋，曰灞橋，乃長安餞别之所，灞上當即在其處。詳詩意，則行樂之地也。<br/>
　　楊炯<span class="book-name">少室山廟碑</span>：璇宮夜敞，銀牓朝開。　隋辛德源詩：戲笑上雲樓。</small><br/>
　　<span id="ru_zhai_san_shou" about="#mwt491" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#ru_zhai_san_shou" class="mw-selflink-fragment">入宅三首</a></span><br/>
　　<small about="#mwt492" typeof="mw:Transclusion">朱注：<span class="book-name">年譜</span>：大曆二年春，自西閣遷居赤甲。　鶴注：赤甲、瀼西，皆在奉節縣北三十里。</small><br/>
　　奔峭背<small about="#mwt494" typeof="mw:Transclusion">音佩</small>赤甲，斷崖當白鹽。客居愧遷次，春色<small about="#mwt495" typeof="mw:Transclusion">一作酒，非</small>漸多添。花亞欲移竹，鳥窺新捲簾。衰年不敢恨，勝概欲相兼。<br/>
　　<small about="#mwt496" typeof="mw:Transclusion">首章，誌赤甲之勝。　此詩八句整對，而虛實相間。首聯，宅外景。三聯，宅內景。春色，起花鳥。勝概，總六句。顧注：背赤甲之奔峭，當白鹽之斷崖，以二山形勢，明宅之向背。　花壓竹枝，愛花故須移竹。鳥常入室，卷簾故復來窺。藉此娛之，故不恨屢遷。<br/>
　　謝靈運詩：徒旅苦奔峭。邵注：山峰高峻如奔湧然。　又云：赤甲城，是魚復縣舊基，故云「水生魚復浦」。<br/>
　　白鹽，注見十五卷。<br/>
　　洙曰：次，舍也。遷次，移居也。<br/>
　　<span class="book-name">詩談二編</span>：杜審言「枝亞果新肥」、孟東野「南浦紅花亞水紅」、包佶「多年亞石松」、方干「應候先開亞木枝」，「亞」義如壓，言低披也。黃注：亞，乃相依之意。<br/>
　　王嗣奭曰：避亂奔走，無日不思故鄉。造次移居，必擇勝地，且加修葺點綴，如此襟懷，自不可及。<span class="name">郭林宗</span>逆旅經過必灑掃，<span class="name">王子猷</span>借居必種竹，意正相同。</small><br/>
　　亂後居難定，春歸客未還。水生魚復<small about="#mwt497" typeof="mw:Transclusion">音腹</small>浦，雲暖麝香山。半<small about="#mwt498" typeof="mw:Transclusion">樊作判</small>頂梳頭白，過<small about="#mwt499" typeof="mw:Transclusion">平聲</small>眉拄杖斑。相看<small about="#mwt500" typeof="mw:Transclusion">平聲</small>多使<small about="#mwt501" typeof="mw:Transclusion">去聲</small>者，一一問函關。<br/>
　　<small about="#mwt502" typeof="mw:Transclusion">此遷宅而想故居也。　三四，寫景，承上春歸。下四，敘情，應客未還。　顧注：陽和復至，故曰春歸。　半頂，見髮之少，是老狀。過眉，見杖之長，是病狀。問函關者，望亂定而還鄉也。<br/>
　　王胄詩：柳黃知節變，草綠識春歸。<br/>
　　地志：夔治魚復，灩澦風濤震射，巨魚却步不得上，故名魚復浦。<br/>
　　鶴注：<span class="book-name">寰宇記</span>：麝香山，在秭歸縣東南一百十里，其山多麝。<span class="date" title="619年">武德二年</span>前，秭歸屬夔州。<br/>
　　魏武<span class="book-name">陌上桑</span>：拄杖挂枝佩秋蘭。梁<span class="name">到溉</span>有<span class="book-name">贈任新安斑竹杖</span>詩：文彩既斑斕，姿性甚綢直。<br/>
　　王應麟曰：潼關至函谷關，歷峽、華二州之地，俱謂之桃林塞，時周智光據華州反。</small><br/>
　　宋玉歸州宅，雲通白帝城。吾人淹老病，旅食豈才名。峽口風常急，江流氣不平。只應<small about="#mwt503" typeof="mw:Transclusion">平聲</small>與兒子，飄轉任浮生。<br/>
　　<small about="#mwt504" typeof="mw:Transclusion">此故鄉未歸，而嘆旅居也。　<span class="book-name">杜臆</span>：公欲北還，必過歸州，雲通白帝，見相去不遠。　淹老病，久留白帝。豈才名，不如宋玉。二句分承。風急江翻，歸州且不易到，何況故鄉，亦惟隨地漂轉而已。　<span class="book-name">杜臆</span>：三詩各一意，而展轉相因。　顧注：公居赤甲，本非得已，故後復有瀼西之遷。<br/>
　　陸游<span class="book-name">入蜀記</span>：宋玉宅，在秭歸縣東，今為酒家，舊有石刻「宋玉宅」三字。<span class="book-name">唐書</span>：歸州，屬山南東道，<span class="date" title="619年">武德二年</span>，析夔州之秭歸、巴東置。　<span class="book-name">湖廣通志</span>：宋玉宅有兩處，一在歸州，一在荊州，與杜詩相合。</small><br/>
　　<span id="chi_jia" about="#mwt505" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#chi_jia" class="mw-selflink-fragment">赤甲</a></span><small about="#mwt506" typeof="mw:Transclusion">鶴注：此與<span class="book-name">入宅</span>詩同時作。</small><br/>
　　卜居赤甲遷居新，兩見巫山楚水春。炙背可以獻天子，美芹由來知野人。荊州鄭薛寄詩<small about="#mwt507" typeof="mw:Transclusion">一作書</small>近，蜀客郄<small about="#mwt508" typeof="mw:Transclusion">音隙</small>岑非我鄰。笑接郎中評事飲，病從深酌道<small about="#mwt509" typeof="mw:Transclusion">去聲</small>吾真。<br/>
　　<small about="#mwt510" typeof="mw:Transclusion">此居赤甲而念知交也。在四句分截。　公初遷赤甲，而云兩見春色者，自去春至夔，已經兩春也。炙背食芹，述春山景物，兼有朝野闊絕之感。　鄭薜在荊，寄詩頗近，郄岑在蜀，漸與之遠，惟接郎中評事，喜得酌酒而道真精。<br/>
　　<span class="book-name">列子</span>：宋國有田父，東作，曝於日，不知有綿纊狐貉，謂其妻曰：「負日之暄，人莫知之，以獻吾君，将有重賞」，里之富室告之曰：「昔人有美戎菽，甘枲莖、芹萍子，對鄉豪稱之，鄉豪取嘗之，蜇於口，慘於腹，衆哂而怨之，子此類也」。嵇康<span class="book-name">絕交書</span>：野人有快炙背而美芹子者，欲獻之至尊，雖有區區之意，亦已疏矣。<br/>
　　鶴注：鄭是江陵鄭少尹審，薛是石首薛明府璩，岑是岑嘉州參，郄是梓州郄使君昂，評事必崔十三評事，公在夔州，多有詩與之。顧注：郎中，應是吳郎。司法，蓋刑曹也。朱注：<span class="book-name">文苑英華</span>有苻載<span class="book-name">誌楊鷗墓</span>云：「永泰二載，相公杜公鴻漸，奏授<span class="name">鷗</span>犀浦縣令。僚友杜員外甫、岑郎中參、郄舍人昂，聞公殞落，失聲咨嗟」，則郄為郄昂無疑。<br/>
　　曹植<span class="book-name">髑髏說</span>：是反吾真也。</small><br/>
　　<small about="#mwt511" typeof="mw:Transclusion">朱瀚曰：卜居遷居，重複無法。獻天子，突甚。「由來知野人」，筋脉不收。中聯厄塞，全無頓挫磊落氣象。笑接不典，郎中評事，豈律詩可著，或置題中可耳。末句從「近識峨嵋老，知余懶是真」偷出，潦倒甚矣。且抱病何能深酌，與「比來病酒開涓滴」參看自知。</small><br/>
　　<span id="bo_ju-n2160" about="#mwt512" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#bo_ju-n2160" class="mw-selflink-fragment">卜居</a></span><br/>
　　<small about="#mwt513" typeof="mw:Transclusion">此是大曆二年，自赤甲将遷居瀼西而作。</small><br/>
　　歸羡遼東鶴，吟同楚執珪。未成遊碧海，著<small about="#mwt514" typeof="mw:Transclusion">涉略切</small>處覓丹梯。雲嶂<small about="#mwt515" typeof="mw:Transclusion">陳作障</small>寬江北<small about="#mwt516" typeof="mw:Transclusion">一作左</small>，春耕破瀼西。桃紅客若至，定似昔<small about="#mwt517" typeof="mw:Transclusion">一作晉</small>人迷。<br/>
　　<small about="#mwt518" typeof="mw:Transclusion">上四，客居有感，下欲託居瀼西也。　丁公魂歸故里，莊舄病而吟越，皆不忘故鄉者，故借以自方。碧海、丹梯，歎不能水行，而復山棲。江北，即瀼西，其地寬平，故可耕種。　<span class="book-name">杜臆</span>：公以此地為桃源，直作避秦計矣。<br/>
　　遼東華表柱，有鶴棲其上，曰：有鳥有鳥丁令威，去家千里今始歸。城郭如故人民非，何不學仙塚累累。<br/>
　　<span class="book-name">選</span>注：越人莊舄，起家寒微，為楚執珪，有病，猶為越吟。<br/>
　　<span class="book-name">十洲記</span>：扶桑之東有碧海。<br/>
　　謝靈運詩：灑步臨丹梯。<br/>
　　破，是破土。　希曰：瀼溪，在白帝城之東。<br/>
　　昔人迷，指劉晨、阮肇。</small><br/>
　　<span id="mu_chun_ti_rang_xi_xin_lin_cao_wu_wu_shou" about="#mwt519" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#mu_chun_ti_rang_xi_xin_lin_cao_wu_wu_shou" class="mw-selflink-fragment">暮春題瀼西新賃草屋五首</a></span><br/>
　　<small about="#mwt520" typeof="mw:Transclusion"><span class="book-name">年譜</span>：大曆二年，自赤甲将遷居瀼西而作。</small><br/>
　　久嗟三峽客，再與暮春期。百舌欲無語，繁花能幾時。谷虚雲氣薄，波亂日華遲。戰伐何由定，哀傷不在茲。<br/>
　　<small about="#mwt521" typeof="mw:Transclusion">首章，題瀼西暮春。　中四，寫季春時景。末二，傷心世亂，為後兩章伏脉。　<span class="book-name">杜臆</span>：久客而再逢暮春，見非初意。百舌二句，見物候易遷。谷虚二句，見瀼土堪適。　谷內雲升，春晴故薄。波中日漾，春長故遲。不在茲，言豈不在此戰伐。<br/>
　　趙曰：反舌無聲，在芒種後十日，今欲無語，則暮春時矣。<br/>
　　謝朓詩：日華川上動。</small><br/>
　　此邦<small about="#mwt523" typeof="mw:Transclusion">一作北郊</small>千樹橘，不見比封君。養拙干戈際，全生麋鹿群。畏人江北草，旅食瀼西雲。萬里巴渝曲，三年實飽聞。<br/>
　　<small about="#mwt524" typeof="mw:Transclusion">次章，題瀼西賃居。　地產貧瘠，而託居於此，不過為養拙全生計耳。身際干戈，故畏人而依江北之草。同群麋鹿，故旅食而伴瀼西之雲。三年聞曲，即所謂「久嗟三峽客」也。　公自<span class="date" title="765年">永泰元年</span>秋之雲安，至此為三年，在夔州逢春，則再度矣。<br/>
　　<span class="book-name">史·貨殖傳</span>：封者衣租税，千戶之君，歲率二十萬，蜀漢江陵千樹橘，其人皆與千戶侯等。<br/>
　　<span class="book-name">絕交論</span>：獨立高山之頂，懽與麋鹿同群。<br/>
　　魏文帝詩：客子常畏人。<br/>
　　<span class="book-name">漢·禮樂志</span>：巴渝鼓員，三十六員。注：高帝初為漢王，得巴渝趫捷人，與之定三秦，滅楚，存其樂，為巴渝樂。　巴州，在今夔州府。渝州，今在重慶府。</small><br/>
　　綵雲陰復<small about="#mwt525" typeof="mw:Transclusion">扶又切</small>白，錦樹曉<small about="#mwt526" typeof="mw:Transclusion">一作晚</small>來青。身世雙蓬鬢，乾坤一草亭。哀歌時自惜<small about="#mwt527" typeof="mw:Transclusion">一作短</small>，醉舞為<small about="#mwt528" typeof="mw:Transclusion">去聲</small>誰醒。細雨荷<small about="#mwt529" typeof="mw:Transclusion">去聲</small>鋤立，江猿吟翠屏。<br/>
　　<small about="#mwt530" typeof="mw:Transclusion">三章，對草屋而有感也。　陰復白，雲變態。曉來青，雨後色。二句屋前春景。趙汸注：雙蓬鬢，老無所成。一草亭，窮無所歸。　自惜誰醒，窮老獨悲。雨際聞猿，觸景堪傷矣。下六句，草屋情事。身世二字，又起下章。<br/>
　　王融詩：日暮綵雲合。<br/>
　　鮑照詩：身世兩相棄。<br/>
　　<span class="book-name">莊子</span>：哀歌以賣名聲。<br/>
　　<span class="book-name">詩</span>：鼓咽咽，醉言舞。<br/>
　　陶潛詩：帶月荷鋤歸。</small><br/>
　　<small about="#mwt532" typeof="mw:Transclusion">黃生曰：此詩首尾實而中間虚，是實包虚格，唯杜有之。三四，乃藏頭句法，若申言之，則「悠悠身世雙蓬鬢，落落乾坤一草亭」耳。「江猿吟翠屏」，即「白鷗元水宿，何事有餘哀」意，而含蓄較深永矣。</small><br/>
　　壯年<small about="#mwt534" typeof="mw:Transclusion">晉作志</small>學書劍，他日委泥沙。事主非無<small about="#mwt535" typeof="mw:Transclusion">一作無非</small>祿，浮生即有涯。高齋依藥餌，絕域改春華。喪<small about="#mwt536" typeof="mw:Transclusion">去聲</small>亂丹心破，王臣未一家。<br/>
　　<small about="#mwt537" typeof="mw:Transclusion">四章，旅居而慨身世也。　書劍委於泥沙，欲用而世不見用也。非無祿，前曾授官。即有涯，後無餘望矣。五六，承浮生。七八，承事主。　高齋，指草屋。絕域，指瀼西。春華，點暮春。喪亂，應前戰伐。王臣未一，諸鎮猶多叛志也。<br/>
　　<span class="book-name">項羽紀</span>：少年學書不成，去學劍。<br/>
　　沈約詩：淪没委泥沙。<br/>
　　<span class="book-name">詩</span>：莫非王臣。</small><br/>
　　欲陳濟世策，已老尚書郎。不<small about="#mwt539" typeof="mw:Transclusion">一作未</small>息豺狼<small about="#mwt540" typeof="mw:Transclusion">一作虎</small>鬥，空慚鴛鷺行<small about="#mwt541" typeof="mw:Transclusion">音杭</small>。時危人事急<small about="#mwt542" typeof="mw:Transclusion">一作惡</small>，風逆羽毛傷。落日悲江漢，中宵淚滿床。<br/>
　　<small about="#mwt543" typeof="mw:Transclusion">承上章來，乃世亂年衰之感。　濟世策，應前喪亂。尚書郎，應前事主。悲淚，應前丹心破，此遥承上章也。有策莫陳，故豺狼未息。省郎空老，故鴛鷺終慚。人事危，見狼鬥方張。羽毛傷，見鴛行莫起。末二又總頂上六，此逐句分承也。　<span class="book-name">杜臆</span>：落日增悲，終宵流淚，則草屋亦非安居之地矣。<br/>
　　<span class="book-name">後漢·盧植傳</span>：植剛毅有大節，常懷濟世志。<br/>
　　<span class="book-name">前漢書</span>：馮唐老於郎署。</small><br/>
　　<span id="ji_cong" about="#mwt544" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#ji_cong" class="mw-selflink-fragment">寄從<small about="#mwt545" typeof="mw:Transclusion">去聲</small>孫崇簡</a></span><br/>
　　<small about="#mwt546" typeof="mw:Transclusion">詩云「林居未相失」，蓋與瀼西相去不遠，當是大曆二年作。　<span class="book-name">唐書·世系表</span>：崇簡，出襄陽房，益州司馬參軍。</small><br/>
　　嵯峨白帝城東西，南有龍湫北虎溪。吾孫騎<small about="#mwt547" typeof="mw:Transclusion">去聲</small>曹不記<small about="#mwt548" typeof="mw:Transclusion">一作騎</small>馬，業學尸鄉多<small about="#mwt549" typeof="mw:Transclusion">一作常</small>養雞。<br/>
　　<small about="#mwt550" typeof="mw:Transclusion">此崇簡幽居景況。　<span class="book-name">杜臆</span>：此即前詩所云「吾宗老孫子」者，今比之騎曹、尸鄉，猶然「質朴古人風」也。<br/>
　　<span class="book-name">世說</span>：王子猷為桓冲騎曹參軍，桓問曰：「卿署何曹」，曰：「不知何曹，時見牽馬來，似是馬曹」，又問：「所管幾馬」，曰：「不知馬，何由知數」。崇簡衛倉曹，故比之。<br/>
　　尸鄉祝雞翁，見首卷。</small><br/>
　　龐公隱時盡室去，武陵春樹他人迷。與汝林居未相失，近身藥裹酒常<small about="#mwt551" typeof="mw:Transclusion">一作長</small>攜。牧豎<small about="#mwt552" typeof="mw:Transclusion">一作叟</small>樵童亦無賴，莫令<small about="#mwt553" typeof="mw:Transclusion">平聲</small>斬斷青雲梯。<br/>
　　<small about="#mwt554" typeof="mw:Transclusion">此喜偕隱，而勉其有終。　蔡曰：末二，託言勿相疏絕。盧注：即前<span class="book-name">贈從孫濟</span>所云淘米、刈葵之意。　此章上段四句，下段六句。<br/>
　　龐公、武陵，注見前。<br/>
　　桓譚<span class="book-name">新論</span>：<span class="name">雍門周</span>曰：游兒牧豎，躑躅其足而歌。<br/>
　　謝靈運詩：共登青雲梯。</small><br/>
　　<span id="jiang_yu_you_huai_zheng_dian_she" about="#mwt555" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#jiang_yu_you_huai_zheng_dian_she" class="mw-selflink-fragment">江雨有懷鄭典設</a></span><br/>
　　<small about="#mwt556" typeof="mw:Transclusion">鶴注：此當是大曆二年瀼西作。<span class="book-name">唐書</span>：東宮官，有典設郎四人。</small><br/>
　　春雨闇闇<small about="#mwt558" typeof="mw:Transclusion">平聲</small>塞<small about="#mwt559" typeof="mw:Transclusion">音色，晉作發</small>峽中，早晚來自楚王宮。亂波紛<small about="#mwt560" typeof="mw:Transclusion">一作分</small>披已打岸，弱雲狼藉不禁<small about="#mwt561" typeof="mw:Transclusion">平聲</small>風。寵光蕙葉與多碧，點注桃花舒小紅。<span class="name" title="鄭樸">谷口子真</span>正憶汝，岸高瀼滑<small about="#mwt562" typeof="mw:Transclusion">一作闊</small>限西東。<br/>
　　<small about="#mwt563" typeof="mw:Transclusion">上四，江上雨景。下四，對景懷鄭。　楚王宮，用神女雲雨事。波撼雲飛，未雨而狂風先發。蕙碧桃紅，經雨而花木爭妍。不禁，不能耐風也。<br/>
　　<span class="book-name">洞簫賦</span>：若凱風紛披。<br/>
　　張華詩：僵禽正狼藉。<br/>
　　<span class="book-name">詩</span>：為龍為光。注：龍，寵也。<span class="book-name">易林</span>：嘉樂君子，為國寵光。　古賦：天雨之施，惠於蕙葉。梁元帝詩：雨罷禁生光。<br/>
　　鍾會<span class="book-name">孔雀賦</span>：五色點注，華羽參差。　沈約詩：桃枝紅若點。　<span class="book-name">紫桃雜綴</span>曰：寵光、點注，唐詩有此二語，施之官職選授間，則寵光乃特恩之意，點注乃注授之意。顧注：此詩寵光、點注，加之蕙葉、桃花，見雨露之恩，蕙桃獨霑也。<br/>
　　公自赤甲遷居瀼西，則鄭必居瀼東矣。</small><br/>
　　<span id="shu_shi_ri_shi_zong_wen_zong_wu" about="#mwt564" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#shu_shi_ri_shi_zong_wen_zong_wu" class="mw-selflink-fragment">熟食日示宗文宗武</a></span><br/>
　　<small about="#mwt565" typeof="mw:Transclusion">鶴注：當是大曆二年在夔州作，蓋元年春晚方遷夔，三年正月已下峽矣。　洙注：熟食日，即寒食節也。秦人呼寒食為熟食，日言其不動煙火，預辦熟食物過節也。齊人呼為冷節，又曰禁煙節。鶴曰：天寶十載三月敕：禮標納火之禁，語有鑽燧之文。今後寒食，並禁火三日。</small><br/>
　　消渴遊江漢，羈棲尚甲兵。幾年逢熟食，萬里逼清明。松柏邙<small about="#mwt566" typeof="mw:Transclusion">舊作邛，杜田定作邙</small>山路，風花<small about="#mwt567" typeof="mw:Transclusion">一作光</small>白帝城。汝曹催我老，回首淚縱<small about="#mwt568" typeof="mw:Transclusion">平聲</small>横。<br/>
　　<small about="#mwt569" typeof="mw:Transclusion">首章，逢寒食而念先塋也。　<span class="book-name">杜臆</span>：客遊羈棲，茫茫過去，至熟食之日，忽驚清明已逼，清明在次日也。　邙山舊隴，拜掃久荒，故對白帝風花，不勝怵惕，況子年日長，己年日衰，有似催之老者，故山不見，惟回首而淚零耳。　舊注：公先塋在洛，流寓不能展省，故有此句。<br/>
　　陸機詩：墳壟日月多，松柏鬱芒芒。黃希曰：唐制：寒食，百官有墓塋在城外及在京畿外者，任往拜掃。　<span class="book-name">元和郡縣志</span>：北邙山，在河南府偃師縣北二里。沈佺期<span class="book-name">洛城記</span>：邙山，古今東洛九原之地。<br/>
　　梁孝元帝詩：風花下砌傍。<br/>
　　馬援<span class="book-name"><span title="誡兄子嚴敦書" class="source">戒兄子書</span></span>：願汝曹效之。<br/>
　　顧注：云「汝曹催我老」，謂己亦将為松柏中人矣。今按：只言老不能歸，以接回首故塋，方於松柏、邙山相應。</small><br/>
　　<span id="you_shi_liang_er" about="#mwt564" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#shu_shi_ri_shi_zong_wen_zong_wu" class="mw-selflink-fragment">又示兩兒</a></span><br/>
　　令節成吾老，他時見汝心。浮生看物變，為恨與年深。長葛書難得，江州涕不禁<small about="#mwt570" typeof="mw:Transclusion">平聲</small>。團圓思弟妹，行坐白頭吟。<br/>
　　<small about="#mwt571" typeof="mw:Transclusion">此足前章之意，兼憶弟妹也。　言老不歸鄉，他時奉先省墓，見汝曹之用心耳。我看物候屢遷，而先塋長隔，恨與年俱深矣，汝曹當體此意也。且弟留長葛，妹託江州，當此令節，不能一室團圓，惟有頭白哀吟而已，汝曹并毋忘此意也。恨字有兩意，一恨久違墳墓，一恨遠離弟妹。　前有<span class="book-name">送弟往齊州</span>詩，長葛與齊州相近，故知長葛指弟。<span class="book-name">七歌</span>云「有妹在鍾離」，江州與鍾離相近，故知江州指妹。<br/>
　　令節，指寒食，唐以中和、上巳、九日，為三令節。<br/>
　　漢明帝詔：吹時律，觀物雙。<br/>
　　<span class="book-name">舊書</span>：長葛，屬許州，隋分許昌縣置。<br/>
　　江州潯陽郡，屬江南西道，本九江郡，天寶元年更名。<br/>
　　<span class="book-name">史正義</span>：封豕主溝瀆，不欲團圓。</small><br/>
　　<small about="#mwt572" typeof="mw:Transclusion">「他時見汝心」别有兩說，劉會孟云：身後寒食，他時見汝思親之心。王嗣奭云：令節悲老，汝曹今日不知，他時到我之年，當自知耳。一是傷己之将殁，一是憂子之易老，俱無關係，還作囑兒回省邙山為當。<br/>
　　張表臣<span class="book-name">珊瑚鉤詩話</span>：寒食之名，起於禁火。拜掃之儀，因於<span class="book-name">禮經</span>。昔者宗子去在他國，庶子無廟，孔子許望墓為壇，以時祭祀，此其本也。</small><br/>
　　<span id="er_guo" about="#mwt575" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#er_guo" class="mw-selflink-fragment">得舍弟觀書自中都已達江陵今茲暮春月末行李合到夔州悲喜相兼團圓可待賦詩即事情見<small about="#mwt573" typeof="mw:Transclusion">音現</small>乎詞</a></span><br/>
　　<small about="#mwt574" typeof="mw:Transclusion">鶴注：當是大曆二年春作。題云「今茲暮春末合到夔州」，時公已定居夔州矣，若元年暮春，方自雲安遷夔，尚無定處也。　<span class="book-name">唐書</span>：<span class="date" title="757年">至德二載</span>，以西京為中京。　自中都至夔州，十九字，皆弟書中語。</small><br/>
　　爾過<small about="#mwt576" typeof="mw:Transclusion">一作到</small>江陵府，何時到峽州。亂離生有别，聚集病應<small about="#mwt578" typeof="mw:Transclusion">平聲</small>瘳。颯颯開啼眼，朝朝上<small about="#mwt579" typeof="mw:Transclusion">上聲</small>水樓。老身須付託，白骨更何憂。<br/>
　　<small about="#mwt580" typeof="mw:Transclusion">此章寫離合悲喜之情，語根至性。　江陵、峽州，照題敘清。生别是悲，聚集是喜。開眼登樓，将到，則可喜。付託何憂，既到，則免悲矣。<br/>
　　<span class="book-name">詩</span>：亂離瘼矣。<br/>
　　王融詩：春盡風颯颯。</small><br/>
　　<span id="xi_guan_ji_dao_fu" about="#mwt581" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#xi_guan_ji_dao_fu" class="mw-selflink-fragment">喜觀即到復<small about="#mwt582" typeof="mw:Transclusion">扶又切</small>題短篇二首</a></span><br/>
　　<small about="#mwt583" typeof="mw:Transclusion">此與上章，乃先後同時作。</small><br/>
　　巫峽千山暗，終南萬里春。病中吾見弟，書到汝為人。意<small about="#mwt584" typeof="mw:Transclusion">一作竟</small>答兒童問，來經戰伐新<small about="#mwt585" typeof="mw:Transclusion">一作塵</small>。泊船悲喜後，款款話<small about="#mwt586" typeof="mw:Transclusion">一作議</small>歸秦。<br/>
　　<small about="#mwt587" typeof="mw:Transclusion">此章亦兼悲喜意。首二是悲，三四是喜，五六喜中之悲，七八悲後之喜。　千山迷暗，公不見弟。萬里春行，弟在途中也。病中見弟書到，知其身尚無恙，乃十字為句。戰伐新經，答以書中之意，此亦十字句法。　黃生注：開書之時，其子在傍，詢叔動定，且答且讀，兄弟叔姪之情俱見。泊船，應巫峽。歸秦，應終南。　按：譚元春云：「書到汝為人」即「妻孥怪我在」意，以下句「來經戰伐」證之，良是。<span class="book-name">杜臆</span>謂書到而如對其人，是題中「即到」語意，亦通。<br/>
　　<span class="book-name">漢書·梁孝王傳</span>：書到，明以誼曉王。<br/>
　　<span class="book-name">神仙傳</span>：薊子訓隨主人意，答乃不同也。<br/>
　　盧注：是年，郭子儀討周智光，命大将渾瑊、李懷光軍渭上，是「來經戰伐新」也。<br/>
　　<span class="book-name">淮南子</span>：悲喜轉而相生。<br/>
　　任昉詩：何因送款款，半飲杯中淥。</small><br/>
　　<small about="#mwt588" typeof="mw:Transclusion">黃生曰：杜詩有兩句斷續看者，「兩京三十口，雖在命如經」，上七字連說，下三字另住，「病中見吾弟，書到汝為人」亦然。</small><br/>
　　待爾嗔烏鵲，抛書示鶺鴒。枝間喜不去，原上急曾<small about="#mwt589" typeof="mw:Transclusion">音層</small>經。江閣嫌津柳，風帆數<small about="#mwt590" typeof="mw:Transclusion">所主切</small>驛亭。應<small about="#mwt592" typeof="mw:Transclusion">平聲</small>論<small about="#mwt593" typeof="mw:Transclusion">平聲</small>十年事，愁<small about="#mwt594" typeof="mw:Transclusion">一作然</small>絕始<small about="#mwt595" typeof="mw:Transclusion">去聲</small>惺惺<small about="#mwt596" typeof="mw:Transclusion">從趙汸本，舊作星星。</small><br/>
　　<small typeof="mw:Transclusion">此章仍不出悲喜兩意。烏鵲棲枝，喜也。鶺領經難，悲也。五六，喜處銜悲。七八，悲極還喜。　待弟不至，遂嗔烏鵲難憑矣。将抛書以示鶺鳹，欲問來時消息耳。鵲在枝間，若報喜而不去，復望之也。鶺鴒原上，乃急難曾經者，何又寂無一言乎。四句總是自揣自語，展轉盻望之情，嫌津柳，遮眼不見。數驛亭，來程可計，即前章「朝朝上水樓」也。談及十年中聚散流離，将愁絕而復惺惺矣。<br/>
　　舊以枝間承烏鵲，原上承鶺鳹。按<span class="book-name">西京雜記</span>：乾鵲噪而行人至。<span class="book-name">莊子</span>云：烏鵲孺。注：傳枝而孚生。<span class="book-name">通雅</span>云：因傳枝而名鳷鵲。<span class="book-name">詩</span>：鶺鳹在原，兄弟急難。　箋云：雝渠，水鳥。在原，失其常處，飛鳴以求其類，天性也，猶兄弟之於急難。二句分屬上文無疑。顧注謂首句撇過烏鵲，枝間、原上，皆指鶺鴒。今考：唐開元間，有鶺鴒數千，集麟德殿柳樹，翔棲浹日，魏光乘作頌，以為天子友愛之祥，據此似亦可證枝間不去矣。<br/>
　　潘徽詩：津柳稍垂門。<br/>
　　陸機詩：安得風帆，深濯髴滅。<br/>
　　自<span class="date" title="758年">乾元元年</span>至大曆二年，為十年。</small><br/>
　　<small about="#mwt597" typeof="mw:Transclusion">黃生曰：前半喜其至，而又怨其不即至，皆引領延佇時無可奈何之語。嗔烏鵲之不靈，已妙矣，抛書示鶺鴒，尤覺怪得奇異。三四，是解上，不是承上，上意已明是承，上意未完，則須解也。<br/>
　　此詩末句，一作「撚絕始星星」，舊註引唐詩「吟安一個字，撚斷數莖髭」，又引謝靈運詩「星星白髮垂」為證。撚絕之下，去髭髮而用星星，不已晦乎，且於始字，亦解不去。一作「愁絕始星星」，吳論云：「因知愁絕之際，細語星星也」，解亦拙澀。或解云：「愁絕之時，始覺白髮星星」，公頭白多年，豈至此始白耶。今得趙子常刻本，作「愁絕始惺惺」，黃生云：愁絕，愁死也。惺惺，蘇醒也。言死去復生也。此解當從。</small><br/>
　　<span id="wan_deng_rang_shang_tang" about="#mwt598" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#wan_deng_rang_shang_tang" class="mw-selflink-fragment">晚登瀼上堂</a></span><br/>
　　<small about="#mwt599" typeof="mw:Transclusion">鶴注：大曆二年三月，公自赤甲移居瀼西，詩云林花、田麥，當是其時作。</small><br/>
　　故躋瀼岸高，頗免崖石擁。開襟野堂豁，繫<small about="#mwt601" typeof="mw:Transclusion">音計</small>馬林花動。雉堞粉如<small about="#mwt602" typeof="mw:Transclusion">一作似</small>雲，山田麥無隴。春氣晚更生，江流靜猶湧。<br/>
　　<small about="#mwt603" typeof="mw:Transclusion">首敘瀼上春景。　起云故躋，為遣悶而登也。曰繫馬，乃乘馬上山也。麥無隴，高低星散。晚更生，返照增妍。靜猶湧，波平流順。<br/>
　　<span class="book-name">周禮注</span>：雉長三丈，高一丈。<span class="book-name">蕪城賦</span>：以版築雉堞之盛。<br/>
　　江淹詩：還望岨山田。　王僧達詩：麥壟多秀色。<br/>
　　<span class="book-name">莊子</span>：春氣發而百草生。</small><br/>
　　四序嬰我懷，群盜久相踵。黎民困逆節，天子渴垂拱。所思注東北，深峽轉修聳。衰老自成病，郎官未為冗。凄其望呂葛，不復<small about="#mwt604" typeof="mw:Transclusion">扶又切</small>夢周孔。濟世數<small about="#mwt605" typeof="mw:Transclusion">所主切</small>嚮時，斯人各枯冢。<br/>
　　<small about="#mwt606" typeof="mw:Transclusion">次敘登高感懷。　上六，歎亂不能歸。下六，傷亂不能救。　到夔已經一年，故云四序。時蜀有崔旰之亂，京輔有周智光之亂，故欲歸東北。東北，指洛陽，若長安，則在直北，舊注誤。　公以衰病謝官，無復周孔之夢矣。向時同事大臣，才如呂葛者，嘗以濟世望之，今其人各埋枯冢，則群盜何時得弭耶。斯人，承呂葛。　錢箋謂指張鎬、房琯、嚴武輩，是也。舊指古人，謂呂、葛、周、孔皆殁，非是。<br/>
　　<span class="book-name">秋興賦</span>：四運代序。<br/>
　　鶴注：<span class="book-name">唐史</span>：大暦二年正月戊辰敕：同、華二州，頃因盜據，民力凋殘，宜給復二年，一切蠲免黎民之困。<br/>
　　張九齡詩：孤頂乍修聳，微雲復相續。<br/>
　　謝靈運詩：懷賢亦凄其。　呂葛，謂呂望、諸葛亮。<br/>
　　漢班嗣書：伏周孔之軌躅。</small><br/>
　　楚星南天黑，蜀月西霧重。安得隨鳥翎，迫此懼将恐。<br/>
　　<small about="#mwt607" typeof="mw:Transclusion">末将景情並收。　星月，言晚陰。恐懼，憂群盜。西南，指夔州。隨鳥，往東北也。　此章起段八句，中段十二，末段四句。<br/>
　　<span class="book-name">詩</span>：将恐将懼。</small><br/>
　　<span id="ji_xue_san_lang_zhong_qu" about="#mwt608" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#ji_xue_san_lang_zhong_qu" class="mw-selflink-fragment">寄薛三郎中璩</a></span><br/>
　　<small about="#mwt609" typeof="mw:Transclusion">鶴注：當是大曆二年春作。　時薛在荊州，将北歸京師，而寄詩贈之也。　<span class="book-name">唐會要</span>：天寶六年風雅古調科，薛璩及第。　韓愈<span class="book-name">薛公達墓志</span>：父璩為尚書郎中，贈給事中。朱注：<span class="book-name">唐詩紀事</span>：據終禮部侍郎，與韓志不合。　<span class="book-name">杜臆</span>：<span class="book-name">解悶</span>詩以薛郎中比何水部，此又稱其蓋代手，而無一字傳世，知唐詩遺逸者多矣。</small><br/>
　　人生無賢愚，飄颻若埃塵。自非得神仙，誰克免<small about="#mwt610" typeof="mw:Transclusion">從<span class="book-name">英華</span>，一作免危</small>其身。與子俱白頭，役役<small about="#mwt611" typeof="mw:Transclusion">一作没没</small>常苦辛。雖為尚書郎，不及村野人。<br/>
　　<small about="#mwt612" typeof="mw:Transclusion">前兩段，賓主合敘，此言作客飄零之狀。　上下四句，虛實相應。役役苦辛，飄若埃塵矣。不及野人，難免勞身矣。<br/>
　　<span class="book-name">蒿里曲</span>：聚精歛魄無賢愚。<br/>
　　庾信詩：役役盡傷神。　曹植詩：能不懷苦辛。</small><br/>
　　憶昔村野人，其樂<small about="#mwt613" typeof="mw:Transclusion">音洛</small>難具陳。藹藹桑麻交，公侯為等倫。天未厭戎馬，我輩本常貧。子尚客荊州，我亦滯江濱。<br/>
　　<small about="#mwt614" typeof="mw:Transclusion">此言彼此客遊之故。　上四，想承平。下四，記離亂。　公侯等倫，猶<span class="book-name">貨殖傳</span>言其人皆與千戶侯等。客荊滯江，二語起下。<br/>
　　陶潛詩：桑麻日已長。<br/>
　　<span class="book-name">楚辭</span>：吟澤畔之江濱。</small><br/>
　　峽中一臥病，瘧癘終冬春。春復<small about="#mwt615" typeof="mw:Transclusion">扶又切</small>加肺氣，此病蓋有因。早歲與蘇鄭，痛飲情相親。二公化為土，嗜酒不失真。余今委修短，豈得恨命屯。<br/>
　　<small about="#mwt616" typeof="mw:Transclusion">中兩段，賓主分列。此乃自敘衰病之況，承上我滯句。　病有因，為傷故人而增劇。二公以下，有前後存亡之感。　不失真性，雖物化亦無憾矣。<br/>
　　洙曰：蘇鄭，謂蘇源明、鄭虔。<br/>
　　<span class="book-name">莊子</span>：失吾道者，上見光而下為土。<br/>
　　委修短，壽夭聴之於天也。<span class="book-name">東征賦</span>：修短之運，愚智同兮。靖恭委命，唯吉凶兮。</small><br/>
　　聞子心甚壯，所過信席珍。上<small about="#mwt617" typeof="mw:Transclusion">上聲</small>馬不用扶，每<small about="#mwt618" typeof="mw:Transclusion">一作忽</small>扶必怒嗔<small about="#mwt619" typeof="mw:Transclusion">當作瞋</small>。賦詩賓客間，揮灑動八垠。乃知蓋代手，才力老益神。<br/>
　　<small about="#mwt620" typeof="mw:Transclusion">此言薛之心力過人，承上子客句。　席珍，人皆推重，下言筋力之强，才思之雄，皆所謂心甚壯也。<br/>
　　<span class="book-name">漢書</span>：功業蓋代。<br/>
　　鮑照<span class="book-name">蕪城賦</span>：才力雄富。</small><br/>
　　青草洞庭湖，東浮滄海漘。君山可避暑，況足采白蘋。子豈無扁舟，往復江漢津。我未下<small about="#mwt621" typeof="mw:Transclusion">去聲</small>瞿唐，空念禹功<small about="#mwt622" typeof="mw:Transclusion">一作力</small>勤。<br/>
　　<small about="#mwt623" typeof="mw:Transclusion">末兩段，仍用賓主合敘。此想荊州風景，惜己不能出峽也。<br/>
　　鄭曰：青草、洞庭二湖，俱在巴陵。<br/>
　　<span class="book-name">一統志</span>：君山，在岳州西南洞庭湖中，堯女湘君居此，上有十二峰。</small><br/>
　　聽說松門峽，吐藥攬衣巾。高秋却束帶，鼓枻視青旻。鳳池日澄碧，濟濟<small about="#mwt624" typeof="mw:Transclusion">上聲</small>多士新。余病不能起，健者勿逡巡。上有明哲君，下有行化臣。<br/>
　　<small about="#mwt625" typeof="mw:Transclusion">此言欲去夔江，與薛共商出處也。　松門峽險，為之驚心吐藥，必深秋水落，方可鼓枻東行。若朝宁之上，有君有臣，薛當乘時有為矣。　余病，應前肺氣。健者，應前心壯。　此章前後四段各八句，中末二段各十句。<br/>
　　<span class="book-name">杜臆</span>：前<span class="book-name">返照</span>詩「松門似晝圖」，蓋在夔江下流，一聞說及，至於吐藥而攬濕衣巾，其險不下於瞿唐矣。<br/>
　　木華<span class="book-name">海賦</span>：飛迅鼓楫。<br/>
　　<span class="book-name">詩</span>：濟濟多士。<br/>
　　<span class="book-name">袁紹傳</span>：董卓欲廢立，紹勃然曰：天下健者，豈唯董公。<br/>
　　<span class="book-name">說命</span>：明哲實作則。<br/>
　　衛宏<span class="book-name">詩序</span>：天下喜王化復行。</small><br/>
　　<span id="song_hui_er_gui_gu_ju" about="#mwt626" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#song_hui_er_gui_gu_ju" class="mw-selflink-fragment">送惠二歸故居</a></span><small about="#mwt627" typeof="mw:Transclusion">一作<span class="book-name">聞惠二過東溪</span></small><br/>
　　<small typeof="mw:Transclusion">鶴注：詩云崖蜜、山杯，當是大曆二年春作。東溪，蓋指瀼東也。<span class="book-name">洪駒父詩話</span>：劉路左車言，嘗收得唐人雜編詩册，有老杜<span class="book-name">送惠二歸故居</span>詩，即此也。</small><br/>
　　惠子白駒<small about="#mwt629" typeof="mw:Transclusion">一作魚，坡作驢</small>瘦，歸溪唯病身。皇天無老眼，空谷滯<small about="#mwt630" typeof="mw:Transclusion">一作值</small>斯人。崖蜜松花熟<small about="#mwt631" typeof="mw:Transclusion">一作白，一作古</small>，山杯<small about="#mwt632" typeof="mw:Transclusion">一作村醪</small>竹葉新<small about="#mwt633" typeof="mw:Transclusion">一作春</small>。柴門了無<small about="#mwt634" typeof="mw:Transclusion">一作生</small>事，<span class="name">黃</span><small about="#mwt635" typeof="mw:Transclusion">一作園</small><span class="name">綺</span>未稱臣。<br/>
　　<small about="#mwt636" typeof="mw:Transclusion">上四，送惠歸溪，惜之也。下四，溪中自適，慰之也。八與四應，言雖在空谷之中，不失為<span class="name">黃</span><span class="name">綺</span>高風。黃生注：崖蜜、山杯，即柴門生事。<span class="name">黃</span><span class="name">綺</span>尚多一出，惠乃未稱臣之黃綺，更覺高於古人矣。<br/>
　　<span class="book-name">詩</span>：「皎皎白駒，在彼空谷」，一四正用其語。<br/>
　　蔡琰曲：天有眼兮，何不見我。<br/>
　　黃生注：斯人，亦從<span class="book-name">詩</span>中「伊人」字變換，避聲病也。<br/>
　　<span class="book-name">本草</span>：白蜜，一名崖蜜，蓋蜂釀松花所成。<span class="book-name">杜臆</span>：山蜂釀蜜於高崖，從山上縋人採之。　庾信詩：山杯捧竹根。<br/>
　　竹葉，酒名。張華<span class="book-name">輕薄篇</span>：蒼梧竹葉清，宜城九醞酒。張協<span class="book-name">七命</span>：荊南烏程，豫北竹葉。黃注：韓詩「且可勤買抛青春」，坡公歷引唐時以春名酒者為證，不知春之為義，因酒熟於春而名之也。<br/>
　　又云：柴門，亦本<span class="book-name">詩</span>「衡門之下，可以棲遲」意來。</small><br/>
　　<span id="cheng_wen_he_bei_zhu_dao_jie_du_ru_chao" about="#mwt637" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#cheng_wen_he_bei_zhu_dao_jie_du_ru_chao" class="mw-selflink-fragment">承聞河北諸道節度入朝<small about="#mwt638" typeof="mw:Transclusion">音潮</small>歡喜口號<small about="#mwt639" typeof="mw:Transclusion">平聲</small>絕句十二首</a></span><br/>
　　<small about="#mwt640" typeof="mw:Transclusion">朱注：<span class="book-name">唐史</span>：大曆二年正月，淮安節度使李忠臣入朝。三月，汴宋節度使田神功來朝。八月，鳳翔等道節度使李抱玉入朝。河北入朝事，史無明文，疑公在夔州，特傳聞而未實耳。　<span class="book-name">杜臆</span>：<span class="book-name">綱目</span>：代宗大曆元年冬十月，帝生日，諸道節度使上壽。當指此事，詩蓋作於二年三月也。</small><br/>
　　祿山作逆降天誅，更有思明亦已無。洶洶人寰猶不定，時時戰鬥欲何須。<br/>
　　<small about="#mwt641" typeof="mw:Transclusion">首章，喜河北寇平。　天寶之亂，起於安史，今元惡並除，小醜復何覬乎。末句乃戒詞。<br/>
　　<span class="book-name">後漢書</span>：往者王莽作逆，漢祚中缺，天人致誅，六合相滅。　<span class="book-name">前漢·馮奉世傳</span>：師不久暴，而天誅亟決。<br/>
　　<span class="book-name">李德林集</span>：半天之下，洶洶鼎沸。<br/>
　　司馬相如<span class="book-name">諭巴蜀檄</span>：戰鬥之患。</small><br/>
　　社稷蒼生計必安，蠻夷雜種<small about="#mwt643" typeof="mw:Transclusion">上聲</small>錯相干。周宣漢武今王是，孝子忠臣後代看。<br/>
　　<small about="#mwt644" typeof="mw:Transclusion">次章，喜邊境初靜。　安史既平，戎狄亦退，此君臣戮力，而民社奠安時也。末句乃勸詞。<br/>
　　雜種，指吐蕃、回鶻、党羌言。沈約詩：雜種寇輪臺。<br/>
　　<span class="book-name">呂氏春秋</span>：此孝子忠臣，親父交友之大事。</small><br/>
　　喧喧道路好童<small about="#mwt646" typeof="mw:Transclusion">一作多歌</small>謠，河北将軍盡入朝<small about="#mwt647" typeof="mw:Transclusion">音潮</small>。自<small about="#mwt648" typeof="mw:Transclusion">一作始</small>是乾坤王室正，却教<small about="#mwt649" typeof="mw:Transclusion">平聲，一作交</small>江漢客魂銷。<br/>
　　<small about="#mwt650" typeof="mw:Transclusion">此聞諸鎮入朝而喜之也。　河北入朝，出於道路童謠，蓋據一時傳聞而言耳。　趙曰：客魂銷，自傷流落，不得還朝也。<br/>
　　吳均詩：陌上何喧喧。<span class="book-name">史記·帝堯紀</span>：康衢童謠。　<span class="book-name">淮南子</span>：諷之以歌謠。<br/>
　　<span class="book-name">恨賦</span>：黯然銷魂者，唯别而已矣。</small><br/>
　　不<small about="#mwt652" typeof="mw:Transclusion">一作北</small>道<small about="#mwt653" typeof="mw:Transclusion">去聲</small>諸公無表來，茫茫<small about="#mwt654" typeof="mw:Transclusion">一作茫然</small>庶事遣<small about="#mwt655" typeof="mw:Transclusion">一作使</small>人猜。擁兵相學干戈銳，使<small about="#mwt656" typeof="mw:Transclusion">去聲</small>者徒勞萬里<small about="#mwt657" typeof="mw:Transclusion">一作百萬</small>迴。<br/>
　　<small about="#mwt658" typeof="mw:Transclusion">此溯往時不朝而惜之也。　曰不道、曰遣人猜，據迹而疑其心也，至是，則諸鎮之心迹可白矣。　<span class="book-name">朱注</span>：舊解引吐蕃陷京師，諸鎮不入援者，誤矣。</small><br/>
　　鳴玉鏘金盡正臣，修文偃武不無人。興王會靜<small about="#mwt659" typeof="mw:Transclusion">俗作盡</small>妖氛氣，聖壽宜過<small about="#mwt660" typeof="mw:Transclusion">平聲</small>一萬春。<br/>
　　<small about="#mwt661" typeof="mw:Transclusion">此喜其入朝，而頌美君身也。正臣，取其舍逆歸順。偃武，願其永息干戈。玩末句，知當時入朝，乃為聖壽節而來也。<br/>
　　<span class="book-name">西征賦</span>：飛翠綬、拖鳴玉以出禁門者衆矣。　梁費昶詩：鏘金驅響至。　<span class="book-name">楚辭</span>：正臣端其操行兮。<br/>
　　<span class="book-name">尚書</span>：乃偃武修文。<br/>
　　<span class="book-name">世說</span>：孫皓<span class="book-name">爾汝歌</span>：上汝一杯酒，願汝壽萬春。</small><br/>
　　英雄見事若通神，聖哲為心小一身。燕<small about="#mwt662" typeof="mw:Transclusion">平聲</small>趙休矜出佳麗，宮闈不擬選才人。<br/>
　　<small about="#mwt663" typeof="mw:Transclusion">此因其朝獻而規諷君心也。　大曆元年十月，上生日，諸道節度使獻金帛、器服、珍玩、駿馬，共直緍錢二十四萬，常袞請却之，而帝不聴。據此，則諸鎮将有逢迎以獻佳麗者。詩云「英雄見事」，當指常袞言。聖哲為心，豫防逸欲也。小一身，言不侈天下以自奉。<br/>
　　<span class="book-name">孝經</span>：通乎神明。<br/>
　　<span class="book-name">左傳</span>：並建聖哲。<br/>
　　古詩：燕趙多佳人。　<span class="book-name">戰國策</span>：趙，天下善為音，佳麗之所出也。<br/>
　　<span class="book-name">前漢·翼奉傳</span>：未央、建章、甘泉宮，才人各以百數。唐制：才人，正二千石。</small><br/>
　　抱病江天白首郎，空山樓閣暮春光。衣冠是日朝<small about="#mwt664" typeof="mw:Transclusion">音潮</small>天子，草奏何時<small about="#mwt665" typeof="mw:Transclusion">一作人</small>入帝鄉。<br/>
　　<small about="#mwt666" typeof="mw:Transclusion">此遥聞入朝之事，嘆不能身見也。　三章言武将入朝，此章兼及在朝文臣。<br/>
　　<span class="book-name">王莽傳</span>：張竦為<span class="name">崇</span>草奏。顏注：草，謂創立其文。　<span class="book-name">莊子</span>：華封人曰：乘彼白雲，至於帝鄉。</small><br/>
　　澶<small about="#mwt667" typeof="mw:Transclusion">市連切</small>漫山東一百州，削成如案抱青丘。包茅重<small about="#mwt668" typeof="mw:Transclusion">平聲</small>入歸關內，王祭還供盡海頭。<br/>
　　<small about="#mwt669" typeof="mw:Transclusion">已下三章，備記入朝諸事。此言節鎮朝而貢賦至也。　山東諸州，即河北地。包茅，正供，與進佳麗者不同。<br/>
　　<span class="book-name">西京賦</span>：澶漫靡迤，作鎮於近。澶漫，廣遠貌。<br/>
　　<span class="book-name">山海經</span>：泰華之山，削成而四方。　削成，雖云形勢，亦指削平禍亂而言。<span class="book-name">寰宇記</span>：青丘，在青州千乘縣，齊景公田於青丘是也。<br/>
　　<span class="book-name">左傳</span>：爾貢包茅不入，王祭不供。</small><br/>
　　<small about="#mwt670" typeof="mw:Transclusion">代宗誤聴僕固懷恩之說，留田承嗣等於河北，遂成藩鎮跋扈之患。自此以後，幽薊十六州不入版圖，幾六百年。公之思深慮遠，亦正在此也。</small><br/>
　　東逾遼水北滹<small about="#mwt672" typeof="mw:Transclusion">一作呼</small>沱，星象風雲喜共<small about="#mwt673" typeof="mw:Transclusion">一作氣色</small>和。紫氣關臨天地闊，黃金臺貯俊賢多。<br/>
　　<small about="#mwt674" typeof="mw:Transclusion">此言彊域廣而人才盛也。遼水、滹沱，亦河北地。共和，言一統大順。函關西控，可以收羅天地賢才矣。<br/>
　　<span class="book-name">水經</span>：大遼水，出塞外衛白平山，東南入塞，過遼東襄平縣西。又：小遼水，出玄菟高句麗縣遼山，西南至遼隧縣，入大遼水。　<span class="book-name">山海經</span>：大戲之山，滹沱之水出焉。<span class="book-name">後漢書注</span>：滹沱河，在今代州繁畤縣東，流經定州深澤縣東南。<span class="book-name">一統志</span>：屬保定府束鹿縣。<br/>
　　<span class="book-name">史記</span>：周厲王出奔，周公、召公二相行政，號曰共和。<br/>
　　趙注：紫氣關，即函谷關。<br/>
　　鮑照詩：豈伊白璧賜，将起黃金臺。<span class="book-name">上谷郡圖經</span>：黃金臺，在易水東南十八里。　阮藉奏記：俊賢抗足。</small><br/>
　　漁陽突騎<small about="#mwt676" typeof="mw:Transclusion">去聲</small>邯鄲兒，酒酣並轡金鞭垂。意氣即歸雙闕舞，雄豪復<small about="#mwt677" typeof="mw:Transclusion">扶又切</small>遣五陵知。<br/>
　　<small about="#mwt678" typeof="mw:Transclusion">此言主将歸心，而士卒効力也。　突騎健兒，昔為賊黨者，今為國用矣。雙闕，謂都中。五陵，指郊外。　<span class="book-name">杜臆</span>：此并開導諸道之叛卒。<br/>
　　後漢光武克邯鄲，置酒高會，從容謂馬武曰：吾得漁陽上谷突騎，欲令将之。　<span class="book-name">唐書</span>：磁州有邯鄲縣，屬河北道。<br/>
　　蔡邕<span class="book-name">陳留太守碑</span>：意氣精朗。<br/>
　　<span class="book-name">晉書</span>：<span class="name">慕容翰</span>性雄豪，多權畧。</small><br/>
　　李相<small about="#mwt680" typeof="mw:Transclusion">去聲</small>将軍擁薊門，白頭惟有<small about="#mwt681" typeof="mw:Transclusion">一作雖老</small>赤心存。竟能盡說<small about="#mwt682" typeof="mw:Transclusion">音税</small>諸侯入，知有從來天子尊。<br/>
　　<small about="#mwt683" typeof="mw:Transclusion">此以河北入朝，歸功李光弼也。　赤心存，明其報國之忠。說諸侯，記其降叛之力。<br/>
　　<span class="book-name">後漢書</span>：光武推赤心置人腹。<br/>
　　<span class="book-name">史記·高帝紀</span>：吾今而知天子之尊也。<br/>
　　朱鶴齡曰：按史，李懷仙先以范陽歸順，是時為撿校侍中，幽州、盧龍等軍節度使，但未有說諸侯入朝。夢弼謂是李光弼，近之。光弼在玄、肅朝，嘗加范陽節度使，又嘗兼幽州大都督府長史，雖止遥領其地，亦可謂之擁薊門也。<br/>
　　錢謙益曰：<span class="book-name">舊書</span>：光弼輕騎入徐州，田神功遽歸河南，尚衡、殷仲卿、來瑱，皆相繼赴闕，及懼魚朝恩譖，不敢入朝，人疑其有二心，此詩特以白頭赤心許之。<span class="book-name">八哀</span>詩云：「直筆在史臣，將來洗箱篋」，此公之直筆也。</small><br/>
　　十二年來多戰場，天威已息陣堂堂。神靈漢代中興主，功業汾陽異姓王。<br/>
　　<small about="#mwt684" typeof="mw:Transclusion">此以戡亂致治，推崇郭子儀也。　自天寶十四載，至大曆二年，首尾十二年，其間討安史父子，却回紇、吐蕃，平僕固懷恩，斬周智光等，皆子儀百戰而後息兵。獨以異姓王配中興主，見其君臣一德，始終無間也。<br/>
　　<span class="book-name">左傳</span>：天威不達顏咫尺。<span class="book-name">孫武子</span>：無擊堂堂之陣。<br/>
　　<span class="book-name">史記</span>：黃帝生而神靈。<br/>
　　劉孝綽詩：齊楚磐石貴，韓盧異姓王。　<span class="book-name">郭子儀傳</span>：寶應元年，進封汾陽郡王。<br/>
　　錢謙益曰：河北諸將，歸順之後，朝廷多故，招聚餘孽，擁兵檀地，朝廷不能制，公聞其入朝，喜而作詩。首舉祿山、思明立戒，聳動之以周宣、漢武，勸勉之以孝子忠臣，末二章，則舉李、郭二公以為儀表，其立意深遠若此。　又曰：本朝弘正間，學杜者專法此等詩，模擬其槎牙突兀，粗皮老幹，以為形似，而不知其敦厚雋永，來龍遠而結脈深之若是也。今人懲生吞活剝之病，并以此詩與<span class="book-name">秋興</span>、<span class="book-name">諸將</span>而嗤點之，則又矮人觀場之見，豈足道哉。</small><br/>
　　<span id="yue_san_shou" about="#mwt685" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#yue_san_shou" class="mw-selflink-fragment">月三首</a></span><br/>
　　<small about="#mwt686" typeof="mw:Transclusion">此當是大曆二年六月初旬所作。　曰巫山、曰二十四迴，則在夔州已二年矣。曰半輪、曰六上弦，則是二年之六月矣。</small><br/>
　　斷續巫山雨，天河此夜新。若無青嶂月，愁殺白頭人。魍魎移深樹，蝦䗫没<small about="#mwt687" typeof="mw:Transclusion">一作動</small>半輪。故園當北斗，直想<small about="#mwt688" typeof="mw:Transclusion">一作指</small>照西秦。<br/>
　　<small about="#mwt689" typeof="mw:Transclusion">此章見月而動歸思，是詠初晴之月。　嶂月新懸，故旅愁暫解。空照西秦，則客愁仍在。上是玩月而喜，下是思家而悲。　移深樹，避明月。動半輪，上弦月也。故園，指杜曲。<br/>
　　沈約詩：崚嶒起青嶂。<br/>
　　黃生注：魍魎、蝦蟆，如此粗醜字，惟少陵能用，然終不可訓。　<span class="book-name">左傳注疏</span>：魍魎，川澤之神也。<span class="book-name">淮南子</span>：狀如三歲小兒，赤黑色，赤目、長耳、美髮。　<span class="book-name">酉陽雜俎</span>：月中有金背蝦蟆。　劉孝綽詩：輪光缺不半。<br/>
　　秦城，上當北斗，公故居所在。</small><br/>
　　併照<small about="#mwt690" typeof="mw:Transclusion">一作點</small>巫山出，新窺楚水清。羈棲愁裏見<small about="#mwt691" typeof="mw:Transclusion">一作愁見裏</small>，二十四迴明。必驗升沉體，如知進退情。不違銀漢落，亦伴玉繩横。<br/>
　　<small about="#mwt692" typeof="mw:Transclusion">此章見月而傷久客，是通計兩年之月。　併照，承上來。照從月言，含下明字。窺，就人言，含下見字。公客夔二年，故曰二十四迴。升沉進退，乃二十四迴中所見者。升沉，謂月有出没。進退，謂月有盈虧。上弦之月早升，故夜違銀漢而先落。下弦之月遲升，故曉伴玉繩而猶横。二句言久暫遲速之不同，正見其升沉進退也。「不」「亦」二字活看，謂不是如彼，亦是如此。他注謂望夜之月，自昏待旦不落而常横，却於上文不相貫矣。　以「羈棲愁」對「二十四」，乃借對法。<br/>
　　庾信<span class="book-name">馬射賦</span>：横弧於楚水之蛟。<br/>
　　鮑照詩：銀漢傾露落。<br/>
　　<span class="book-name">天文志</span>：杓三星為玉衡。<span class="book-name">春秋元命苞</span>：玉衡北兩星為玉繩。</small><br/>
　　<small about="#mwt693" typeof="mw:Transclusion">陶弘景<span class="book-name">水仙賦</span>「横帶玉繩」，杜詩「春星帶草堂」，取帶字為句腰。「亦伴玉繩横」，又取横字着句尾，知每字各有來歷。</small><br/>
　　萬里瞿唐月<small about="#mwt695" typeof="mw:Transclusion">一作峽</small>，春來上六弦。時時開暗室，故故滿青天。爽合風襟靜，高當淚臉懸。南飛有烏鵲，夜久落江邊。<br/>
　　<small about="#mwt697" typeof="mw:Transclusion">此章對月而念孤棲，是專論半年之月。　<span class="book-name">杜臆</span>：中四，有一喜一恨意。時開暗室，則喜之而爽合風襟。故滿青天，則恨之而空當涙臉。一月而分作兩般，景隨情轉故也。夜落江邊，則無枝可棲，借烏鵲以自傷飄泊。<br/>
　　王褒<span class="book-name">月</span>詩：上弦如半壁。<br/>
　　故故，猶云屢屢。<br/>
　　宋玉<span class="book-name">風賦</span>：有風颯然而至，王乃披襟而當之。<br/>
　　張正見詩：淚臉年年流。<br/>
　　烏鵲南飛，出魏武詩。</small><br/>
　　<span id="chen_yu" about="#mwt698" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#chen_yu" class="mw-selflink-fragment">晨雨</a></span><br/>
　　<small about="#mwt699" typeof="mw:Transclusion">黃鶴依梁氏編在大曆二年，今姑仍之。</small><br/>
　　小雨晨光內，初來葉上聞。霧交纔灑地，風折<small about="#mwt700" typeof="mw:Transclusion">一作逆</small>旋<small about="#mwt701" typeof="mw:Transclusion">去聲</small>隨雲。暫起柴荊色，輕霑鳥獸群。麝香山一半，亭午未全分。<br/>
　　<small about="#mwt702" typeof="mw:Transclusion">黃生曰：光處始見，葉上始聞，體物既精，而布置風、雨、雲、霧四字，能将是日景色，曲折描出。山色未分，應上雲霧。　趙汸注：必霧起而方能灑地，經風折而旋即隨雲，細之甚也，此與「煙添纔有色，風引更如絲」相似，蓋着題處所必用者。曰暫、曰輕，皆言其細小。　自晨至午，全詩皆用順寫，工細入妙。<br/>
　　柴荊，小木。<br/>
　　夢弼曰：<span class="book-name">夔州圖經</span>：麝香山，在夔州東南一百二十里，山出麝香，故名。</small><br/>
　　<small about="#mwt703" typeof="mw:Transclusion">黃生曰：讀「微雨不滑道」一章，以為微雨難寫，故多從題外著筆，及閱此詩，能字字實寫小雨，以正面還題，真如化工肖物。</small><br/>
<br/>
<br/>
<br/>
<br/>
<br/>
<br/>
<br/>
<br/>
　　<span about="#mwt704" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷18#du_shi_xiang_zhu_juan_shi_ba" class="mw-selflink-fragment">杜詩詳註卷十八</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
