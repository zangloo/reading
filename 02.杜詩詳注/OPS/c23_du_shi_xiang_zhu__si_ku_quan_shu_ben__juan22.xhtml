<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷二十二</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c22_du_shi_xiang_zhu__si_ku_quan_shu_ben__juan21.xhtml" title="杜詩詳註 (四庫全書本)/卷21">卷二十一</a></td>
<td style="width:50%;">杜詩詳註　卷二十二</td>
<td class="noprint" style="width:25%; text-align:right; font-size:small;"><a rel="mw:WikiLink" href="c24_du_shi_xiang_zhu__si_ku_quan_shu_ben__juan23.xhtml" title="杜詩詳註 (四庫全書本)/卷23">卷二十三</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt718"><p>　　欽定四庫全書<br/>
　　<span id="du_shi_xiang_zhu_juan_er_shi_er" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#du_shi_xiang_zhu_juan_er_shi_er" class="mw-selflink-fragment">杜詩詳註卷二十二</a></span><br/>
　　翰林院編修仇兆鰲撰<br/>
　　<span id="mu_gui" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#mu_gui" class="mw-selflink-fragment">暮歸</a></span><br/>
　　<small about="#mwt11" typeof="mw:Transclusion">梁權道編在大曆三年。按：是年暮秋在公安作。</small><br/>
　　霜黃碧梧白鶴棲，城上擊柝復<small about="#mwt13" typeof="mw:Transclusion">扶又切</small>烏啼。客子入門月皎皎，誰家搗練風淒淒。南渡桂水闕舟楫，北歸秦<small about="#mwt14" typeof="mw:Transclusion">一作洛非</small>川多鼓鞞。年過<small about="#mwt15" typeof="mw:Transclusion">平聲</small>半百不稱<small about="#mwt16" typeof="mw:Transclusion">去聲</small>意，明日看雲還杖藜。<br/>
　　<small about="#mwt17" typeof="mw:Transclusion">上四，暮歸見聞之景。下四，暮歸流落之感。<span class="book-name">杜臆</span>：闕舟楫，無錢雇船。多鼓鞞，吐蕃為寇。杖藜看雲，可謂安時而處順者。黃生注：朝出於斯，暮歸於斯，南渡不可，北歸不能，年老客居失意，可勝道哉。起一復字，結一還字，見日日如是，皆無可奈何之詞。<br/>
　　梁鮑泉詩：露色已成霜，楸梧半欲黃。　邵氏謂鶴不木棲，恐是白鵠。然<span class="book-name">詠懷古跡</span>云「古廟松杉巢水鶴」，亦言棲木矣。<span class="book-name">抱朴子</span>：千年之鶴，能隨時而鳴，登於木上。<br/>
　　漢童謠：城上烏，尾畢逋。　<span class="book-name">易</span>：重門擊柝。陳後主詩：烏啼漢没天應曙。<br/>
　　客子，自謂。<span class="book-name">史記·范睢傳</span>：謁君得無與諸侯客子俱來乎。　<span class="book-name">記</span>：客入門而左。　古詩：明月何皎皎，照我羅裳帷。<br/>
　　樂府<span class="book-name">折楊柳歌</span>：夜聞搗衣聲，窈窕誰家婦。　漢昭帝歌：涼風淒淒揚棹歌。<br/>
　　<span class="book-name">楚辭</span>：淼南渡之焉如。　廣東韶州有桂水，其地北抵湖廣衡州之桂陽。　<span class="book-name">易</span>：舟楫之利。<br/>
　　<span class="book-name">水經注</span>：秦水，出大隴山，歷秦川，川有秦亭，秦仲所封也。　<span class="book-name">記</span>：君子聽鼓鼙之聲。　<span class="book-name">通繿</span>：大曆三年八月，吐蕃復寇靈、邠，京師戒嚴，邠去京師，不滿四百里。<br/>
　　黃生注：陶詩<span class="book-name">停雲</span>，為思友也。</small><br/>
　　<small about="#mwt19" typeof="mw:Transclusion">盧世㴶曰：<span class="book-name">崔氏東山草堂</span>、<span class="book-name">暮歸</span>、<span class="book-name">曉發公安</span>三首，皆拗調詩之絕佳者。「<a class="source" href="c7_du_shi_xiang_zhu__si_ku_quan_shu_ben__juan06.xhtml#cui_shi_dong_shan_cao_tang-n992">愛汝玉山</a>」，前半篇高爽鮮新，操勝於人。後半篇質款近情，詼諧有趣，詩之頓放宜如此。「霜黃碧梧」全首矯秀，原是悲詩，却絕無一點悲愁溽氣犯其筆端，讀去如<span class="book-name">竹枝</span>樂府。<span class="book-name">曉發公安</span>一首，更瘦更狂，搖曳脱灑，真七言律中散仙也。<br/>
　　申涵光曰：作拗體詩，須有疏斜之致，不衫不履，如「客子入門月皎皎」，及「<a class="source" href="c7_du_shi_xiang_zhu__si_ku_quan_shu_ben__juan06.xhtml#cui_shi_dong_shan_cao_tang-n992">落日更見漁樵人</a>」，語出天然，欲不拗不可得。而此一首，律中帶古，傾欹錯落，尤為入化。　又曰：「霜黃碧梧白鶴棲」，一句中用三個顏色字，見安插頓放之妙。李空同云「野寺霜黃鎖碧梧」，此偷用杜句。黃碧之中隔一鎖字，而文義却難通矣。<br/>
　　毛奇齡曰：杜律拗體，較他人獨合聲律，即諸詩皆然，始知通人必知音也。</small><br/>
　　<span id="ku_li_shang_shu" about="#mwt20" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#ku_li_shang_shu" class="mw-selflink-fragment">哭李尚書</a></span><small about="#mwt21" typeof="mw:Transclusion">之芳</small><br/>
　　<small typeof="mw:Transclusion">鶴注：詩當作於大曆三年秋，江陵府。考<span class="book-name">宗室世系表</span>，之芳乃蔣王惲之孫。又<span class="book-name">舊史</span>云：安祿山奏為范陽司馬，祿山反，自投歸京師。<span class="date" title="764年">廣德二年</span>，兼御史大夫，使吐蕃，被留二歲乃得歸，拜禮部尚書，改太子賓客。黃生曰：時公在公安，而李殁於江陵。</small><br/>
　　漳濱與蒿里，逝水竟同年。欲挂<small about="#mwt23" typeof="mw:Transclusion"><span class="book-name">英華</span>作把</small>留徐劍，猶迴憶戴船。<br/>
　　<small about="#mwt24" typeof="mw:Transclusion">從哀死敘起。　得病隨亡，故曰同年。挂劍，將赴弔。迴船，不果行也。<br/>
　　劉楨詩：余嬰沈痼疾，竄身清漳濱。洙曰：魏文帝為太子時，應瑒、劉楨，並見友善。李歷禮部尚書，薨於太子賓客，故用漳濱事。　蒿里，注見十六卷。<br/>
　　挂劍，注見十四卷。<br/>
　　戴船，注見九卷。</small><br/>
　　相知成白首，此别間<small about="#mwt25" typeof="mw:Transclusion">去聲</small>黃泉。風雨嗟何及，江湖涕泫然。修文將管輅，奉使<small about="#mwt27" typeof="mw:Transclusion">去聲</small>失張騫。史閣行人在，詩家秀句傳。<br/>
　　<small about="#mwt28" typeof="mw:Transclusion">此記交情遺事。　風雨思友，又值江湖，更覺哀慘矣。修文，言精靈不没。奉使，指出使吐蕃。下二分承。<br/>
　　潘岳詩：投分寄石友，白首同所歸。<br/>
　　<span class="book-name">左傳</span>：鄭莊公曰：不及黃泉，無相見也。<br/>
　　<span class="book-name">詩</span>：風雨淒淒。<span class="book-name">序</span>：<span class="book-name">風雨</span>，思君子也。　<span class="book-name">詩</span>：何嗟及矣。<br/>
　　<span class="book-name">文中子</span>：泫然流涕。<br/>
　　顏回、卜商，為地下修文郎，注見十四卷。　<span class="book-name">魏志</span>：管輅，字公明，平原人，舉秀才，謂弟辰曰：「天與我才明，不與我年壽，恐四十七八間，不見女嫁男婚也」。是歲八月，為少府丞，明年二月卒，年四十八。<span class="book-name">杜臆</span>：修文句，兼用兩事。<br/>
　　<span class="book-name">周禮·秋官</span>有大行人、小行人。<br/>
　　鍾嶸<span class="book-name">詩品</span>：奇章秀句，往往警遒。</small><br/>
　　客亭鞍馬絕，旅櫬網蟲懸。復魄<small about="#mwt29" typeof="mw:Transclusion">一作塊</small>昭邱遠，歸魂素滻偏。樵蘇封葬地，喉舌罷朝<small about="#mwt30" typeof="mw:Transclusion">音潮</small>天。秋色凋春草，王孫若箇邊。<br/>
　　<small about="#mwt31" typeof="mw:Transclusion">末傷其客死遠歸也。　馬絕蟲懸，見空館荒涼。昭邱素滻，言歸途遼闊。喉舌，點尚書。秋色，點時景。王孫，切李姓。若箇邊，言葬於舊壘之傍。　此章前段四句，中後八句。<br/>
　　沈約詩：網蟲垂戶織。<br/>
　　<span class="book-name">記</span>：復諸侯以褒衣。鄭司農曰：復，謂始死，招魂復魄也。　昭邱，楚昭王墓。<br/>
　　潘岳<span class="book-name">西征賦</span>：地有玄灞素滻。<br/>
　　任昉<span class="book-name">卞忠貞墓啟</span>：樵蘇之刑，遠流於皇代。<br/>
　　<span class="book-name">後漢·李固傳</span>：斗為天之喉舌，尚書，亦猶陛下之喉舌。<br/>
　　<span class="book-name">楚辭·招隱</span>：王孫遊兮不歸，春草生兮萋萋。<br/>
　　若個，唐人方言。沈佺期詩：京華若箇邊。</small><br/>
　　<span id="zhong-n2455" about="#mwt32" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#zhong-n2455" class="mw-selflink-fragment">重<small about="#mwt33" typeof="mw:Transclusion">平聲</small>題</a></span><br/>
　　涕泗不能收，哭君餘<small about="#mwt35" typeof="mw:Transclusion">一作余</small>白頭。兒童相識<small about="#mwt36" typeof="mw:Transclusion">一作顧</small>盡，宇宙此生浮。江雨銘旌濕，湖風井徑秋。還瞻魏太子，賓客減應<small about="#mwt37" typeof="mw:Transclusion">平聲</small>劉。<br/>
　　<small about="#mwt38" typeof="mw:Transclusion">涕不能收，拈重哭意。下三句，有身世無窮之悲。江湖風雨，對景悽然。客減應劉，李為太子賓客也。　申涵光曰：<span class="book-name">哭李尚書</span>二首，是挽詩絕調。「兒童相識盡」，哭及衆友。「宇宙此生浮」，兼哭自已矣。　黃注：三四，申明餘字意。<br/>
　　何遜詩：蕭蕭江雨聲。　<span class="book-name">檀弓</span>：銘者，旌也。以死者為不可别已，故以其旌識之。<br/>
　　<span class="book-name">蕪城賦</span>：邊風起兮城上寒，井徑滅兮邱壟殘。注：九夫為井，遂上有徑。黃生注：井徑，似指隧道，今形家目穴内為金井。<br/>
　　原注：李公薨於太子賓客。　魏文帝<span class="book-name">與吳質書</span>：<span class="name">徐</span><span class="name">陳</span><span class="name">應</span><span class="name">劉</span>，一時俱逝。</small><br/>
　　<span id="ku_li_chang_shi_yi_er_shou" about="#mwt39" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#ku_li_chang_shi_yi_er_shou" class="mw-selflink-fragment">哭李常侍嶧二首</a></span><br/>
　　<small about="#mwt40" typeof="mw:Transclusion">鶴注：當是大曆三年冬江陵作。李常侍，蓋死於廣南，歸葬長安，公逢於江漢間而哭之也。　<span class="book-name">唐志</span>：左右散騎常侍，隸門下中書省，掌規諷過失，侍從顧問。</small><br/>
　　一代風流盡，修文地下深。斯人不重<small about="#mwt41" typeof="mw:Transclusion">平聲</small>見，將老失知音。短日行梅嶺，寒山<small about="#mwt42" typeof="mw:Transclusion">一作江</small>落桂林。長安若箇伴<small about="#mwt43" typeof="mw:Transclusion">一作畔</small>，猶想映貂金。<br/>
　　<small about="#mwt44" typeof="mw:Transclusion">首章，悼常侍之亡。上四，為自己惜。下四，為他人惜也。　梅嶺、桂林之間，歸櫬已在途中，而長安同伴猶望生還，蓋愛之深而不忍其死也。<br/>
　　<span class="book-name">齊史</span>：張緒卒，從弟融哭曰：阿兄風流頓盡。<br/>
　　曹丕<span class="book-name">與吳質書</span>：伯牙絕絃於鍾子期，痛知音之難遇也。<br/>
　　<span class="book-name">史記·東越傳</span>：令諸侯屯豫章梅嶺。<br/>
　　謝靈運詩：南州實炎德，桂水凌寒山。舊注：桂林，指衡州之桂陽。<br/>
　　唐制，侍中冠金蟬珥貂。</small><br/>
　　青瑣陪雙入，銅梁阻一辭。風塵逢我地，江漢哭君時。次第尋書札，呼兒檢贈詩。發揮王子表，不愧史臣詞。<br/>
　　<small about="#mwt46" typeof="mw:Transclusion">次章，於往日交情，現前哀死，身後留名，曲盡之矣。　公昔在長安，與李同入青瑣之門，後李在銅梁，公疏於一辭之寄，今旅櫬相逢，但有殁後一哭耳。尋書檢詩，常侍手跡所在。王子表，李為宗室也。史臣有詞，錄其素行也。<br/>
　　唐銅梁縣，屬渝州，隸劍南道。渝州，即今重慶府。<br/>
　　周捨<span class="book-name">上雲樂</span>：乃欲次第說。<span class="book-name">釋名</span>：弟，第也，言次第相生也。則第字本與弟相通，故可對兒。　古詩：遺我一書札。<br/>
　　又：呼兒烹鯉魚。　應瑒詩：贈詩見存慰。<br/>
　　<span class="book-name">漢書</span>：有<span class="book-name">王子侯表</span>。<br/>
　　楊德周曰：詩有假對法，如「<a class="source" href="c6_du_shi_xiang_zhu__si_ku_quan_shu_ben__juan05.xhtml#song_yang_liu_pan_guan_shi-n883">子雲清自守，今日起為官</a>」、「次第尋書札，呼兒檢贈詩」，以日對雲，以第對兒是也。後人濫觴，借一對柏，以十對遷，謬矣。葉石林謂杜詩對偶至嚴，必無散句，甚欲改「今日」為「令尹」，則又太拘。至<span class="book-name">東原錄</span>，又改「今日」為「金日」，謂金日磾没入官，輸黃門養馬。唐中興時，贊普入中國，必有相類，故杜用之。更穿鑿不通矣。</small><br/>
　　<span id="zhou" about="#mwt47" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#zhou" class="mw-selflink-fragment">舟<small about="#mwt48" typeof="mw:Transclusion">一有中字</small>出江陵南浦奉寄鄭少<small about="#mwt49" typeof="mw:Transclusion">去聲</small>尹審</a></span><br/>
　　<small about="#mwt50" typeof="mw:Transclusion">鶴注，此當是大曆三年秋作。是時，公移居公安，公安在江陵之南，故出南浦也。時鄭審為江陵少尹。</small><br/>
　　更欲投何處，飄然去此都。形骸元土木，舟楫復<small about="#mwt51" typeof="mw:Transclusion">扶又切</small>江湖。社稷纏妖氣，干戈送老儒。百年同棄物，萬國盡窮途。
  <small about="#mwt52" typeof="mw:Transclusion">此舟行有感。　<span class="book-name">杜臆</span>：起語突然，悲不自勝，言己之飄流無定，皆因亂離所致，今身棄途窮，將安託乎。　申涵光曰：「更欲投何處」，窮途堪涕。「干戈送老儒」，暮景足悲。<br/>
　　賈誼云：何必懷此都。<br/>
　　嵇康土木形骸。<br/>
　　<span class="book-name">老子</span>：聖人嘗善救人，故無棄物。</small><br/>
　　雨洗平沙淨，天銜闊岸紆。鳴螿<small about="#mwt53" typeof="mw:Transclusion">音將</small>隨汎梗，别燕起<small about="#mwt54" typeof="mw:Transclusion">一作赴</small>秋菰。棲託難高卧，饑寒迫向隅。寂寥相呴沫，浩蕩報恩珠。<br/>
　　<small about="#mwt55" typeof="mw:Transclusion">此撫景言情。　雨洗二句，南浦之景。鳴螿二句，秋候之景。謀棲託而不能安卧，總為饑寒所驅耳。　<span class="book-name">杜臆</span>：人少相呴之沫，而己亦曠於報恩之珠，見人情不足深怪，與一味責人者不同。<br/>
　　謝朓詩：雨洗花葉鮮。<br/>
　　<span class="book-name">爾雅注</span>：蜺，一名寒蜩，又名寒螿，似蟬而小，青赤。趙曰：螿得梗而託之，故隨泛梗而鳴。<br/>
　　<span class="book-name">世說</span>：謝公與王右軍書：「敬和棲託好佳」。<br/>
　　徐悱詩：向隅獨心傷。<br/>
　　<span class="book-name">莊子</span>：魚相呴以濕，相濡以沫。<br/>
　　洙曰：隋侯見傷蛇，以藥封之，蛇銜明珠以報。</small><br/>
　　溟漲鯨波動，衡陽雁影徂。南征問懸<small about="#mwt56" typeof="mw:Transclusion">當作解</small>榻，東逝想乘桴。濫竊商歌聽，時憂卞泣誅。經過<small about="#mwt57" typeof="mw:Transclusion">平聲</small>憶鄭驛，斟酌旅情孤。<br/>
　　<small about="#mwt58" typeof="mw:Transclusion">末乃敘懷别鄭。　<span class="book-name">杜臆</span>：見雁影而問南征，對鯨波而想東逝，所往尚未定耳。　商歌、卞泣，知己難逢也。每有經過，便思鄭尹，為其能酌酒以慰旅情，如前此兩飲湖亭，皆是。　此章三段各八句。<br/>
　　謝靈運詩：溟漲無端倪。<br/>
　　曹植詩：乘桴何所志，吁嗟我孔公。<br/>
　　寗戚商歌，注見二十卷。<br/>
　　<span class="book-name">韓非子</span>：卞和得玉璞以獻楚王，王刖其足，乃抱璞而哭於荆山之下。<br/>
　　蘇武詩：願子留斟酌，敘此平生親。</small><br/>
　　<span id="yi_ju_gong_an_shan_guan" about="#mwt59" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#yi_ju_gong_an_shan_guan" class="mw-selflink-fragment">移居公安山館</a></span><br/>
　　<small about="#mwt60" typeof="mw:Transclusion">朱氏編在大曆三年冬，自江陵至公安時作。　<span class="book-name">唐書</span>：公安縣，屬江陵府。<span class="book-name">杜臆</span>：公安山，在荆州東南七十里。</small><br/>
　　南國晝多霧，北風天正寒。路危行木杪，身迥<small about="#mwt61" typeof="mw:Transclusion">樊作逈，一作遠</small>宿雲端。山鬼吹燈滅，廚人語夜闌。雞鳴問前館，世亂敢求安。<br/>
　　<small about="#mwt63" typeof="mw:Transclusion">此移居公安時，途次所作。上半，投宿之景。下半，將發之事。　黃注：三四，本屬苦境，翻得佳語。雞鳴之前，廚人夜起，因手燈吹滅，戲語為鬼所吹，細人口角如此。兩句用倒插法。問，乃問道。安，謂安眠也。<br/>
　　鮑照詩：雲端楚山見。<br/>
　　<span class="book-name">楚辭</span>有<span class="book-name">山鬼</span>篇。<br/>
　　傅玄詩：廚人進藿茹，有酒不盈杯。<br/>
　　世亂，是秋又有吐蕃之警也。</small><br/>
　　<span id="zui_ge_xing_zeng_gong_an" about="#mwt64" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#zui_ge_xing_zeng_gong_an" class="mw-selflink-fragment">醉歌行贈公安<small about="#mwt65" typeof="mw:Transclusion"><span class="book-name">英華</span>有縣字</small>顏十<small about="#mwt66" typeof="mw:Transclusion">一本無十字</small>少<small about="#mwt67" typeof="mw:Transclusion">去聲</small>府請顧八題壁</a></span><br/>
　　<small about="#mwt68" typeof="mw:Transclusion">鶴注：此大曆三年至公安時作，是公作詩，而使顧書於少府之壁。　邵注：顏少府，公安尉也。　朱注：<span class="name">顧八</span>，即顧八分文學<span class="name">戒奢</span>。</small><br/>
　　神仙中人不易<small about="#mwt70" typeof="mw:Transclusion">音異</small>得，顏氏之子才孤標。天馬長鳴待駕馭，秋鷹整翮當雲霄。<br/>
　　<small about="#mwt71" typeof="mw:Transclusion">先稱美顏少府。　天馬遠行，秋鷹高舉，正見才氣孤標。　洙曰：言負駿逸之才，以待用也。<br/>
　　鶴注：梅福為南昌尉，謂之神仙尉，此以顏為尉而用之。　<span class="book-name">世說</span>：杜乂，預之孫，美姿容，王逸少目之曰：膚如凝脂，眼如點漆，神仙中人也。<br/>
　　<span class="book-name">易·繫辭傅</span>：顏氏之子，其庶幾乎。　梁元帝碑文：獨振孤標，倫數之所遠絕。</small><br/>
　　君不見東吳顧文學，君不見西漢杜陵老。詩家筆勢君不嫌，詞翰升堂為<small about="#mwt72" typeof="mw:Transclusion">去聲</small>君掃。<br/>
　　<small about="#mwt73" typeof="mw:Transclusion">次記題壁作歌。　君，指顏少府。兩用「君不見」，意氣豪放。詩家，自謂。筆勢，謂顧。詞承詩家，翰承筆勢。<br/>
　　<span class="book-name">前漢·叔孫通傳</span>：秦時以文學徵，待詔博士。<br/>
　　杜陵在西京，故曰西漢。</small><br/>
　　是日霜風凍七澤，烏蠻落照銜赤壁。酒酣耳熱忘頭白，感君意氣無所惜，一為<small about="#mwt74" typeof="mw:Transclusion"><span class="book-name">英華</span>有醉字</small>歌行歌主客。<br/>
　　<small about="#mwt75" typeof="mw:Transclusion">末賦景而兼言情。　七澤烏蠻，記地。風霜落照，記時。下三句結出醉歌，以誌一時賓主之興。　此章前二段各四句，後段五句收結。歌行體，可以錯綜也。<br/>
　　<span class="book-name">子虛賦</span>：楚有七澤，其小小者，名曰雲夢。　烏蠻在西，赤壁在東，落照自西而映東也。<br/>
　　<span class="book-name">漢書</span>：楊惲曰：酒後耳熱，仰天拊缶，而呼烏烏。魏文帝<span class="book-name">與吳質書</span>：昔日游處，每至酒酣耳熱，仰面賦詩，忽然不自知其樂也。</small><br/>
　　<span id="song_gu_ba_fen_wen_xue_shi_hong_ji_zhou" about="#mwt76" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#song_gu_ba_fen_wen_xue_shi_hong_ji_zhou" class="mw-selflink-fragment">送顧八分文學適洪吉州</a></span><br/>
　　<small about="#mwt77" typeof="mw:Transclusion">鶴注：當是大曆三年秋公安作。　歐陽公<span class="book-name">集古錄</span>：唐呂諲表，元結撰，顧戒奢八分書，<span class="date" title="1036年">景祐三年</span>，余謫夷陵，過荆南，謁呂公祠堂，見此碑。　<span class="book-name">西溪叢語</span>：<span class="book-name">呂公表</span>，前太子文學翰林待詔顧戒奢書。　<span class="book-name">唐書</span>：洪州豫章郡、吉州廬陵郡，俱屬江西道，採訪使治漢州。</small><br/>
　　中郎石經後，八分蓋憔悴。顧侯運鑪錘，筆力破餘地。昔在開元中，韓蔡同贔<small about="#mwt78" typeof="mw:Transclusion">平秘切</small>屭<small about="#mwt79" typeof="mw:Transclusion">虚器切</small>。玄宗妙其書，是以數子至。御札早流傳，揄揚非造<small about="#mwt80" typeof="mw:Transclusion">七到切</small>次。三人並入直，恩澤各不二。顧於韓蔡内，辯眼工小字。分日侍<small about="#mwt81" typeof="mw:Transclusion"><span class="book-name">英華</span>作侍，别作示</small>諸王，鉤深法更秘。<br/>
　　<small about="#mwt82" typeof="mw:Transclusion">首敘顧君書法見重於朝廷。　<span class="book-name">杜臆</span>：謹守途轍，謂之奴書。力破餘地，是深於書者。　明皇御札精工，知其揄揚不爽矣。各不二，蒙恩如一。侍諸王，使講書法也。<br/>
　　<span class="book-name">水經注</span>：蔡邕以<span class="date" title="175年">熹平四年</span>，與五官中郎將<span class="name">堂谿典</span>等，奏求正定六經文字，靈帝許之，邕乃自書丹於碑，使工鐫刻，立太學門外。<br/>
　　洙曰：運鑪錘，言能鍛錬以成一家之書。<span class="book-name">莊子</span>：皆在鑪錘之間耳。<br/>
　　<span class="book-name">隋·藝文傳</span>：筆有餘力。　<span class="book-name">莊子</span>：恢乎有餘地。<br/>
　　<span class="book-name">西都賦</span>：綴以二華，巨靈贔屭。注：贔屭，作力之貌。　韓蔡，指韓擇木、蔡有鄰，<br/>
　　<span class="book-name">書苑</span>：明皇好圖畫，工八分章草，豐茂英特，張說等獻詩，明皇各賜贊褒美，自於綵牋上八分書之。妙其書，稱美三人也。<br/>
　　盧諶<span class="book-name">贈劉琨詩序</span>：抑不足以揄揚弘美，亦以攄其所抱而已。<br/>
　　衛恒<span class="book-name">字勢</span>：梁鵠宜為大字，邯鄲淳宜為小字。<br/>
　　<span class="book-name">易·繫辭</span>：探賾索隱，鉤深致遠。</small><br/>
　　文學與我遊，蕭疏外聲利。追隨二十載<small about="#mwt83" typeof="mw:Transclusion">上聲</small>，浩蕩長安醉。高歌卿相<small about="#mwt84" typeof="mw:Transclusion">去聲</small>宅，文翰飛省寺。視我揚馬<small about="#mwt85" typeof="mw:Transclusion">一作班揚</small>間，白首不相棄。驊騮入窮巷，必脱黃金轡。一論朋友難，遲暮敢失墜。古來事反覆<small about="#mwt86" typeof="mw:Transclusion">音福</small>，相見横涕泗。嚮者玉珂人，誰是青雲器。才盡傷形骸<small about="#mwt87" typeof="mw:Transclusion"><span class="book-name">英華</span>作骸，一作體</small>，病渴汙<small about="#mwt88" typeof="mw:Transclusion">去聲</small>官位。故舊獨依然，時危話顛躋。<br/>
　　<small about="#mwt89" typeof="mw:Transclusion">此敘平日交情，見其始終無間。　二十載，通前後而言。高歌以下，憶長安事。窮巷脱轡，再會公安也。遲暮敢墜，克踐白首之言矣。才盡以下，自傷老病，而喜顧之舊好依然。<br/>
　　<span class="book-name">前漢·儒林傳</span>：延文學儒者以百數。<span class="book-name">宣帝紀</span>：詔内郡國，舉文學高第各一人。<br/>
　　趙曰：黃金轡，言其富貴也。<br/>
　　顏延之<span class="book-name">五君詠</span>：仲容青雲器。言其器之高遠。此云「誰是青雲器」，歎貴者未必賢也。<br/>
　　才盡，用江淹事。<br/>
　　李尋曰：久汙玉堂之署。<br/>
　　朱超道詩：悵望轉依然。<br/>
　　<span class="book-name">書·微子</span>：王子弗出，我乃顛躋。</small><br/>
　　我甘多病老，子負憂世志。胡為困衣食，顏色少稱<small about="#mwt90" typeof="mw:Transclusion">去聲</small>遂。遠作辛苦行，順從衆多意。舟楫無根蒂，蛟鼉好<small about="#mwt91" typeof="mw:Transclusion">去聲</small>為祟。況兼水賊繁，特戒風飆駛。崩騰戎馬際<small about="#mwt92" typeof="mw:Transclusion">一作險</small>，往往殺長<small about="#mwt93" typeof="mw:Transclusion">子兩切</small>吏。子干東諸侯，勸<small about="#mwt94" typeof="mw:Transclusion">一作勤</small>勉防縱恣。邦以民為本，魚饑費香餌。請哀瘡痍深，告訴皇華使<small about="#mwt95" typeof="mw:Transclusion">去聲，下同</small>。使臣精所擇，進德知歷試。<br/>
　　<small about="#mwt96" typeof="mw:Transclusion">此因洪、吉之行，望其留心世事。　我甘句承上，子負句起下。少稱遂，不能愜心也。順衆意，委蛇從俗也。舟楫四句，備言水路之險，此應上辛苦行。戎馬四句，以防亂告東諸侯，侯乃州刺史也。邦本四句，以愛民告皇華使，使即觀察使也。使臣二句，言觀察為民擇官，必能進有德者而歷試之。此十句應上憂世志。<br/>
　　<span class="book-name">莊子</span>：其鬼不祟。<br/>
　　李顒<span class="book-name">雷賦</span>：濆淪隱轔，崩騰磊落。<br/>
　　鶴注：大曆三年，商川兵馬使劉洽殺刺史殷仲卿，幽州兵馬使朱希彩殺節度使李懷仙，所謂「往往殺長吏」也。<br/>
　　洪、吉州，在荆州之東，故曰東諸侯。<span class="book-name">舊史</span>：大曆二年，魏少游為洪州刺史，兼江西觀察使。洪州，即觀察使治所也。<br/>
　　<span class="book-name">書</span>：民惟邦本。<br/>
　　<span class="book-name">五略</span>：香餌之下，必有懸魚。費香餌，即招徠意。</small><br/>
　　惻隱誅求情，固應<small about="#mwt97" typeof="mw:Transclusion">平聲</small>賢愚異。烈<small about="#mwt99" typeof="mw:Transclusion">一作列</small>士惡<small about="#mwt100" typeof="mw:Transclusion">烏固切</small>苟得，俊傑思自致。贈子<span class="book-name">猛虎行</span>，出郊載酸鼻。<br/>
　　<small about="#mwt101" typeof="mw:Transclusion">末戒其失身於所往，見朋友相規之意。見民困誅求，而動惻隱之情，賢者諒當異於庸愚，此行豈可苟得，而不思自盡乎。贈言酸鼻，臨别丁寧也。　此章十六句起，六句結，中二段各二十句。<br/>
　　<span class="book-name">史記</span>：不能自致於青雲之上。<br/>
　　陸機<span class="book-name">猛虎行</span>：渴不飲盜泉水，熱不息惡木陰。惡木豈無枝，志士多苦心。<br/>
　　江淹書：履影弔心，酸鼻痛骨。</small><br/>
　　<small about="#mwt102" typeof="mw:Transclusion">王嗣奭曰：此詩全篇無一字虚飾，可以知其相與之情。至末，而愛民之真懇，規友之直諒，又兩見之矣。</small><br/>
　　<span id="guan_ting_xi_zuo_xi" about="#mwt76" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#song_gu_ba_fen_wen_xue_shi_hong_ji_zhou" class="mw-selflink-fragment">官亭夕坐戲簡顏十少<small about="#mwt103" typeof="mw:Transclusion">去聲</small>府</a></span><br/>
　　<small about="#mwt104" typeof="mw:Transclusion">年月同上。　顧注：時公在官亭夕坐，侯少府不至，故戲為此簡。　漢章帝詔：過止官亭，無雇舍宿。</small><br/>
　　南國調寒杵，西江浸日車。客愁連蟋蟀，亭古帶蒹葭。不返青絲鞚，虚燒夜燭花。老翁須地主，細細酌流霞。<br/>
　　<small about="#mwt105" typeof="mw:Transclusion">上四，亭前夕景，記其聞見。下四，坐待少府，戲簡索飲也。　杵聲應節，故曰調。日影沈江，故曰浸。　顧注：用一連字，倍增客情悽切。用一帶字，愈覺亭畔蒼涼。　鞚疑不返，恐留客無人。燭曰虚燒，恐燈前無酒。故有落句為戲。<br/>
　　庾信<span class="book-name">搗衣詩</span>：南國女郎砧，調聲不用琴。<span class="book-name">杜臆</span>：搗衣杵，有音節，俗謂之花練槌，司空曙詩「宮響傳花杵」，即此意也。<br/>
　　又云：西江，即蜀江。<br/>
　　<span class="book-name">詩</span>：十月蟋蟀，入我床下。<br/>
　　又：蒹葭蒼蒼，白露為霜。<br/>
　　梁元帝詩：宛轉青絲鞚。<br/>
　　流霞，注見十七卷。</small><br/>
　　<span id="wei_hou_bu_yi" about="#mwt107" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#wei_hou_bu_yi" class="mw-selflink-fragment">移居公安敬贈衛大郎</a></span><small about="#mwt106" typeof="mw:Transclusion">鈞</small><br/>
　　<small typeof="mw:Transclusion">鶴注：公於大曆三年秋移居公安。</small><br/>
　　衛侯不易<small about="#mwt108" typeof="mw:Transclusion">音異</small>得，余病汝知之。雅量涵高遠，清襟照等夷。平生感意氣，少<small about="#mwt109" typeof="mw:Transclusion">去聲</small>小愛文詞。江海由來合，風雲若有期。<br/>
　　<small about="#mwt110" typeof="mw:Transclusion">從衛郎敘起。　公處貧病，而衛獨知之，由其雅量能涵，清襟能照也。且感其平時意氣，如江海之流易合。又愛其少而能文，知風雲之會有期也。<br/>
　　余病汝知，猶管仲言知我貧故也。<br/>
　　<span class="book-name">魏志</span>：曹公曰：周瑜雅量高致。<br/>
　　袁粲<span class="book-name">答王儉詩</span>：老夫亦何寄，之子照清襟。　<span class="book-name">張良傳</span>：諸將皆陛下舊等夷。<br/>
　　秦嘉詩：少小罹煢獨。　鍾嶸<span class="book-name">詩品</span>：文詞之命世也。<br/>
　　古詩：風雲若遇會。</small><br/>
　　形容勞宇宙，質樸謝軒墀。自古幽人泣，流年壯士悲。水煙通徑草，秋露接園葵。入邑豺狼鬬，傷弓鳥雀饑。<br/>
　　<small about="#mwt111" typeof="mw:Transclusion">此敘公安旅況。　謝軒墀，作幽人遁迹。勞宇宙，則流年已逝。水煙秋露，言風景淒涼。狼鬬，慨世亂。雀饑，傷旅窮也。<br/>
　　陶潛<span class="book-name">歸去來辭</span>：寓形宇內復幾時。<br/>
　　<span class="book-name">後漢·傅毅傳</span>：徂年如流。<br/>
　　陸士衡詩：種葵北園中，零露垂鮮澤。</small><br/>
　　白頭供宴語，烏几伴棲遲。交態遭輕薄，今朝豁所思。<br/>
　　<small about="#mwt112" typeof="mw:Transclusion">以贈衛意作結。　宴語誰供，惟伴烏几，則交態之薄可知，故得衛郎而憂思頓豁耳。末句，仍應雅量清襟。　此章前二段各八句，末段四句結。<br/>
　　<span class="book-name">詩</span>：衡門之下，可以棲遲。</small><br/>
　　<small about="#mwt113" typeof="mw:Transclusion">盧元昌曰：公在江陵，至小吏相輕，吾道窮矣。於顏少府，曰不易得，於衛大郎，亦曰不易得，志幸亦志慨也。是時公安有警，故於<span class="book-name">山館</span>有「<a class="source" href="#yi_ju_gong_an_shan_guan">世亂敢求安</a>」句，後<span class="book-name">曉發</span>則曰「<a class="source" href="#bei_cheng_ji_tuo_fu">鄰雞野哭如昨日</a>」，<span class="book-name">發劉郎浦</span>則曰「<a class="source" href="#fa_liu_lang_pu">岸上空村盡豺虎</a>」，此章「入邑豺狼鬬」，必有所指矣。</small><br/>
　　<span id="gong_an_song_wei_er_shao" about="#mwt114" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#gong_an_song_wei_er_shao" class="mw-selflink-fragment">公安送韋二少<small about="#mwt115" typeof="mw:Transclusion">去聲</small>府匡贊</a></span><br/>
　　<small about="#mwt116" typeof="mw:Transclusion">鶴注：當是大曆三年秋晚作。是年吐蕃入寇，故詩云兵甲黃塵。　邵注：少府，今之典史。匡贊，韋名也。</small><br/>
　　逍遥公後世多賢，送爾維舟惜此<small about="#mwt117" typeof="mw:Transclusion">俗本作别</small>筵。念我能書<small about="#mwt118" typeof="mw:Transclusion">一作常能</small>數字至，將詩不必萬人傳。時危兵革黃塵裏，日短江湖白髮前。古往今來皆涕淚，斷腸分手各風煙。<br/>
　　<small about="#mwt119" typeof="mw:Transclusion">上四，送韋之情。下四，離别之感。　<span class="book-name">演義</span>：韋蓋後輩而知慕公者，故起用樸直之詞。　詩不必傳，舊指韋詩，<span class="book-name">演義</span>謂公詩多傷時語，故囑其不必浪傳。　時逢兵革，身泊江湖，白髮之年，短如秋日，此情此景，乃今古所同悲者，況故人分手於風煙之際，能不為之傷心而腸斷乎。四語叠遞，意極慘悽。<br/>
　　朱注：<span class="book-name">唐書</span>：<span class="name">韋嗣立</span>，中宗亦封為逍遥公。韋氏九房，以<span class="name">敻</span>後為逍遥公房，<span class="name">嗣立</span>後為小逍遥公房。田注：此詩所云逍遥公，指韋敻也。<span class="book-name">北史</span>：<span class="dynasty">周</span><span class="name">韋敻</span>養高不仕，明帝號為逍遥公。<br/>
　　潘岳<span class="book-name">西征賦</span>：古往今來，邈矣悠哉。<br/>
　　謝瞻<span class="book-name">送王撫軍</span>詩：分手東城闉。<span class="book-name">别賦</span>：造分手而銜涕。</small><br/>
　　<span id="gong_an_xian_huai_gu" about="#mwt120" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#gong_an_xian_huai_gu" class="mw-selflink-fragment">公安縣懷古</a></span><br/>
　　<small about="#mwt121" typeof="mw:Transclusion">年地同上。</small><br/>
　　野曠呂蒙營，江深劉備城。寒天催日短，風浪與雲平。灑落君臣契，飛騰戰伐名。維舟倚前浦，長嘯一含情。<br/>
　　<small about="#mwt122" typeof="mw:Transclusion">首二，遺跡。三四，時景。下述懷古之意。　野曠寒侵，江深浪激，劉合君臣，呂爭戰伐，四句各用分承。長嘯含情，傷跡在而人已亡矣。　胡夏客云：此嘯，從抱膝吟<span class="book-name">梁父</span>化出。　先主之待關張，誼同兄弟，其得孔明，歡如魚水，所謂「灑落君臣契」也。呂蒙之破皖城，軍士皆騰躍而升，其擒廬陵賊帥，孫權稱其百鳥不如一鶚，所謂「飛騰戰伐名」也。　黃生注：結以前浦二字，綰住前半，以含情二字，雙綰後半，章法極整。<br/>
　　<span class="book-name">寰宇記</span>：公安縣有孱陵城。<span class="book-name">十三州志</span>：吳大帝封呂蒙為孱陵侯，即此地。<span class="book-name">水經注</span>：洈水，東至孱陵縣，入油水縣治故城。王莽更名孱陵。劉備孫夫人，權妹也，又更修之，其城背油向澤。<span class="book-name">荆州記</span>：吳大帝推劉備為左將軍、荆州牧，鎮油口，即居此城，時人號為左公，故名其城公安也。　<span class="book-name">名勝志</span>：公安縣北二十五里，有呂蒙城，即蒙所屯兵處。<br/>
　　阮籍見孫登，長嘯而返。嘯，蹙口出聲也。<br/>
　　先主得公安，使關羽守之，及羽討樊城，呂蒙乘虚襲之。孫劉之戰爭始自公安，漢業之不振亦撓於公安，公至其地，故弔古而有慨。　近年常州呂城之處，有修關壯繆廟，掘地得呂蒙墓者，千年姦窟，一朝發露，事奇而快。</small><br/>
　　<span id="ya" about="#mwt123" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#ya" class="mw-selflink-fragment">呀<small about="#mwt124" typeof="mw:Transclusion">虚加切</small>鶻<small about="#mwt125" typeof="mw:Transclusion">胡骨切</small>行</a></span><br/>
　　<small about="#mwt126" typeof="mw:Transclusion">蔡夢弼編在大曆三年江陵詩内，以詩有江邊秋日語也。然在夔州，亦可言之，今姑依蔡編，未定何年耳。　錢箋：此詩見陳浩然本，又見<span class="book-name">英華</span>。　呀，張口貌。</small><br/>
　　病鶻孤<small about="#mwt128" typeof="mw:Transclusion">陳作卑</small>飛俗眼醜，每夜江邊宿衰柳。清秋落日<small about="#mwt129" typeof="mw:Transclusion"><span class="book-name">英華</span>作月</small>已側身，過雁歸鴉錯迴首。緊腦雄姿迷所向，疏翮稀毛不可狀。彊神非<small about="#mwt130" typeof="mw:Transclusion">舊作迷</small>復<small about="#mwt131" typeof="mw:Transclusion">扶又切</small>皂雕前，俊才早在蒼鷹上。<br/>
　　<small about="#mwt132" typeof="mw:Transclusion">此見呀鶻而自傷也。首段，寫其病憊之狀。　俗眼看醜，憎其病廢。雁鴉回首，畏其餘威。緊腦二句，仍摹其病態。彊神二句，迴想其猛氣。<br/>
　　迷復二字，出<span class="book-name">易·復卦</span>，言迷於所復也。上文有「迷所向」，下句不應又用「迷復」，當作「非復」為是。</small><br/>
　　風濤颯颯寒山陰，熊羆欲蟄<small about="#mwt133" typeof="mw:Transclusion">一作縶</small>龍蛇深。念爾此時有一擲，失聲濺血非其心。<br/>
　　<small about="#mwt134" typeof="mw:Transclusion">下段，深致憐惜之意。　言當此天寒物藏，正鶻鳥凌厲之秋，此時應有一撃，而悲鳴悽慘如此，豈其本心乎。此章上八句，下四句。<br/>
　　擲，投也。鷙鳥傳物，必自上投下。</small><br/>
　　<span id="fan_ai_rong_shuang_bin" about="#mwt139" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#fan_ai_rong_shuang_bin" class="mw-selflink-fragment">宴王使君宅題二首</a></span><br/>
　　<small about="#mwt135" typeof="mw:Transclusion">鶴注：當是大曆三年秋作。邵注：王必荆州人，閑居邑中者。</small><br/>
　　漢主追韓信，蒼生起謝安。吾徒自漂泊，世事各艱難。逆旅招要<small about="#mwt136" typeof="mw:Transclusion">平聲，一作邀</small>近，他鄉意<small about="#mwt137" typeof="mw:Transclusion"><span class="book-name">英華</span>作意，一作思</small>緒寬。不才甘朽質，高卧豈泥蟠。<br/>
　　<small about="#mwt138" typeof="mw:Transclusion">首章，宴中有感。　古人皆獲大用，而使君乃漂泊艱難，惜其不遇也。若己之逆旅他鄉，亦唯借酒寬懷耳。不才高卧，豈望泥蟠復奮乎。又自解也。　五六，點宴。<br/>
　　<span class="book-name">史記</span>：高帝入關，諸將多道亡者，蕭何聞韓信亡，自追之。<br/>
　　<span class="book-name">晉書</span>：謝安高卧東山，當時皆曰：安石不出，其如蒼生何。　<span class="book-name">荘子</span>：陽子之宋，宿於逆旅。<span class="book-name">楊子法言</span>：龍蟠於泥。</small><br/>
　　汎愛容霜鬢<small about="#mwt140" typeof="mw:Transclusion">一作髮</small>，留歡卜夜閒<small about="#mwt141" typeof="mw:Transclusion">一作闌，一作上夜關</small>。自吟詩送老，相對酒開顏。戎馬今何地，鄉園獨在<small about="#mwt142" typeof="mw:Transclusion">一作舊</small>山。江湖墮清月，酩酊任扶還。<br/>
　　<small about="#mwt143" typeof="mw:Transclusion">次章，宴時之興。　愛而留宴，德使君也。送老，承霜鬢。開顏，頂留歡。今當戎馬之地，使君獨有故園，不覺留連而醉歸耳。　五六，點王宅。<br/>
　　<span class="book-name">杜臆</span>：公詩每用汎愛，蓋以衆人自居也。　<span class="book-name">前漢·伍被傳</span>：汎愛烝庶。<span class="book-name">後漢書</span>：李軼曰：劉伯升兄弟，汎愛容衆。殷仲文詩：廣筵散汎愛。<br/>
　　<span class="book-name">英華辯證</span>：世傳杜公不避家諱，其實非也。<span class="name">卞圜</span>集杜詩及别本自是「留歡上夜關」，蓋有投轄之意。或改作「夜闌」，又不在韻。盧注：王維<span class="book-name">登裴廸小樓</span>云「好客多乘月，應門莫上關」。顧炎武曰：閒乃閑暇，於閑字自不相犯。<br/>
　　謝靈運詩：開顏披心胸。</small><br/>
　　<span id="song_tan_er_pan_guan" about="#mwt144" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#song_tan_er_pan_guan" class="mw-selflink-fragment">送覃二判官</a></span><br/>
　　<small about="#mwt145" typeof="mw:Transclusion">詩云「卧荆衡」，當是大曆三年江陵作。</small><br/>
　　先帝<small about="#mwt147" typeof="mw:Transclusion">一作皇</small>弓劍遠，小臣餘此生。蹉跎病江漢，不復<small about="#mwt148" typeof="mw:Transclusion">扶又切</small>謁承明。餞爾白頭日，永懷丹鳳城。<br/>
　　<small about="#mwt149" typeof="mw:Transclusion">此送覃而動歸朝之興。　先帝，指肅宗。白頭，公自謂。<br/>
　　牛弘<span class="book-name">隋文帝頌</span>：慕深考妣，哀纏弓劍。<span class="book-name">前漢·郊祀志</span>：黃帝鼎成，騎龍上天，小臣持龍髯，拔墮，墮黃帝之弓。<span class="book-name">列仙傳</span>：黃帝葬橋山，山崩，空棺無尸，唯劍舄在焉。<br/>
　　<span class="book-name">前漢·嚴助傳</span>：君厭承明之廬。張宴注：承明廬，在石渠閣外。曹植詩：謁帝承明廬。<br/>
　　<span class="book-name">唐書</span><span class="date" title="757年">至德二載</span>十一月，上御下制，即此城門。</small><br/>
　　遲遲戀屈<small about="#mwt150" typeof="mw:Transclusion">音厥</small>宋，渺渺卧荆衡。魂斷航舸<small about="#mwt152" typeof="mw:Transclusion">居何切</small>失，天寒沙水清。肺肝若稍愈，亦上<small about="#mwt153" typeof="mw:Transclusion">上聲</small>赤霄行。<br/>
　　<small about="#mwt154" typeof="mw:Transclusion">此申言别後思歸之意。　身卧荆衡，而見乘舸遠去者，何堪復滯水濱乎，故欲寒時一返舊京也。　曰承明、曰丹鳳、曰赤霄，懷君戀闕之誠，篇中蓋三致意焉。　此章兩段，各六句。<br/>
　　屈宋，自比賦詩。荆衡，謂荆門衡岳。<br/>
　　<span class="book-name">太宗實錄</span>：<span class="date" title="632年">貞觀六年</span>二月，宴三品已上於九成宮赤霄殿。</small><br/>
　　<span id="zheng_jie_chai_sang_lan_reng_kan" about="#mwt156" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#zheng_jie_chai_sang_lan_reng_kan" class="mw-selflink-fragment">公安送李二十九弟晉肅入蜀余下沔鄂</a></span><br/>
　　<small about="#mwt155" typeof="mw:Transclusion">鶴注：此大曆三年冬作。　晉肅，李賀之父，見韓文<span class="book-name">諱辯</span>。　<span class="book-name">唐書</span>：沔州漢陽郡、鄂州江夏郡，俱屬江南西道，後併沔州入鄂郡。</small><br/>
　　正解柴桑纜，仍看<small about="#mwt157" typeof="mw:Transclusion">平聲</small>蜀道行。檣烏相背<small about="#mwt158" typeof="mw:Transclusion">音悖</small>發，塞雁一行<small about="#mwt159" typeof="mw:Transclusion">音杭</small>鳴。南紀連銅柱，西江接錦城。憑將百錢卜，漂泊問君平。<br/>
　　<small about="#mwt160" typeof="mw:Transclusion">上四，送别之情。下四，别後之慨。　方為沔鄂之遊，而送李入蜀，是兩舟背發，不如雁序同行矣。南紀、西江，頂上背發。寄卜君平，問何時得免漂泊也。李稱弟，故用雁行。往蜀中，故引君平。<br/>
　　黃生注：柴桑在江州，前詩云「<a class="source" href="c19_du_shi_xiang_zhu__si_ku_quan_shu_ben__juan18.xhtml#you_shi_liang_er">江州涕不禁</a>」，豈公有弟客此，而欲訪之耶。又詩「<a class="source" href="c14_du_shi_xiang_zhu__si_ku_quan_shu_ben__juan13.xhtml#ba_shu_chou_shui_yu_wu_men_xing">九江春草外，三峽暮帆前</a>」，知公久有此興，或此行終不果耳。　<span class="book-name">通典</span>：潯陽縣南楚城驛，即漢柴桑縣也。<span class="book-name">一統志</span>：在今九江府城南。<br/>
　　檣烏，檣上相風烏。　劉孝綽詩：别有啼烏曲，東西相背飛。<br/>
　　趙注：南紀，江漢也，下沔鄂所經。　<span class="book-name">杜臆</span>：<span class="book-name">名勝志</span>：銅柱，在衡陽縣城北百二十里。<span class="dynasty">吳</span>黃武二年，都督程普與蜀將關羽分界，共立銅柱為誓。公將下衡州，正指此處，與馬援交阯之銅柱不同。<br/>
　　<span class="book-name">世說</span>：成都城皆種芙蓉，至秋開，望之若錦。<br/>
　　舊注：嚴君平賣卜成都，日得百錢，即閉肆下簾。</small><br/>
　　<span id="liu_bie_gong_an_tai_yi_sha_men" about="#mwt161" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#liu_bie_gong_an_tai_yi_sha_men" class="mw-selflink-fragment">留别公安太易沙門</a></span><br/>
　　<small about="#mwt162" typeof="mw:Transclusion">鶴注：此當是大曆三年冬作。<span class="book-name">後漢·郊祀志</span>：沙門，漢言息心，剃髮出家，絕情洗慾，而歸於無為也。舊注：沙門，乃僧之通稱，　梁會稽沙門惠皎作<span class="book-name">高僧傳</span>云，漢始有沙門。太易，僧名。</small><br/>
　　隱居欲就廬山遠，麗藻初逢休上人。數<small about="#mwt163" typeof="mw:Transclusion">色角切</small>問舟航留製作，長開篋笥擬心神。沙村白雪仍含凍，江縣紅梅已放春。先<small about="#mwt164" typeof="mw:Transclusion">去聲</small>踏罏峰置蘭若<small about="#mwt166" typeof="mw:Transclusion">爾者切</small>，徐飛錫杖出風塵。<br/>
　　<small about="#mwt167" typeof="mw:Transclusion">上四，贊太易詩詞。五六，誌相别時地。末則望其修道廬山也。　澤州陳冢宰云：末二句，言太易當築室罏峰，以俟道成飛舉。舊解謂公欲先往廬山置寺，以待太易之來，遂引志公爭山麓事，以證飛錫，其說非也。此本用廬山神仙事。<br/>
　　廬山，在江西九江府，周武王時，匡俗先生兄弟七人隱於此，因號匡廬山。　晉惠遠，姓賈氏，見廬山清淨，遂居焉。公欲就者，蓋託言也。<br/>
　　麗藻，謂文詞葩麗。<span class="book-name">文賦</span>：嘉麗藻之彬彬。　宋惠休，姓湯氏，能詩，宋世祖令其還俗。<br/>
　　任昉詩：已矣生平事，咏歌盈篋笥。　張華<span class="book-name">感婚賦</span>：心神内正。擬者，欲和其詩也。<br/>
　　<span class="book-name">上林賦</span>：其北含凍裂地。<br/>
　　<span class="book-name">辯林</span>曰：梵言，阿蘭若，蘭，香草也，若，乾草也，乃香潔草菴之意。<br/>
　　陳注：湛方生<span class="book-name">廬山神仙詩序</span>云：潯陽有廬山者，盤基彭蠡之西，阻絕重險，窈窕冲深，可謂神明之區域，列真之苑囿。<span class="date" title="386年">太元十一年</span>，有樵採其陽者，於時鮮霞褰林，傾暉映岫，見一沙門披法衣，獨在巖中，俄頃振裳揮錫，陵崖直上，排丹霄而輕舉，起九折而一指，窮日蒼蒼，翳然滅迹。</small><br/>
　　<span id="jiu_ke" about="#mwt170" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#jiu_ke" class="mw-selflink-fragment">久客</a></span><br/>
　　<small about="#mwt171" typeof="mw:Transclusion">黃編在<span class="date" title="764年">廣德二年</span>閬州詩内。蔡氏編在大曆三年江陵詩内。　按：是年正月公出峽，三月至江陵，秋晚遷公安，冬之岳陽，詩言小吏相輕，蓋其時落落寡合也。又引王粲、賈生，皆楚中事，應在出峽以後。</small><br/>
　　羈旅知交態，淹留見俗情。衰顏聊自哂，小吏最相輕。去國哀王粲，傷時哭賈生。狐狸何足道<small about="#mwt172" typeof="mw:Transclusion">去聲</small>，豺虎正<small about="#mwt173" typeof="mw:Transclusion">一作亂</small>縱<small about="#mwt174" typeof="mw:Transclusion">平聲</small>横。<br/>
　　<small about="#mwt175" typeof="mw:Transclusion">上四，客況。下四，感懷。　<span class="book-name">杜臆</span>：交態俗情，世人類然，而小吏為最，其見輕者，為衰顏也。　顧注：狐狸，比小吏。豺虎，比亂賊。言一己見侮，猶可自解，天下遭亂，憂不能釋耳。　公<span class="book-name">述懷</span>詩「<a class="source" href="c22_du_shi_xiang_zhu__si_ku_quan_shu_ben__juan21.xhtml#qiu_ri_jing_nan_shu_huai_san_shi_yun">豺虎亂雄猜</a>」，意有所指。時楊子琳、崔寧之徒，互相攻撃，所云豺虎縱横也。黃鶴以為吐蕃，誤矣。<br/>
　　<span class="book-name">鄭當時傳</span>：一貧一富，乃知交態。<br/>
　　<span class="book-name">抱朴子</span>：仲尼不免乎俗情。<br/>
　　<span class="book-name">過秦論</span>：小吏詈罵而榜笞之。<br/>
　　漢末，西京擾亂，王粲去而依劉表於荆州，故其詩云「復棄中國去，遠身適荆蠻」。<br/>
　　賈誼上書言時事，可為痛哭者一，可為流涕者二，可為長太息者六。<br/>
　　<span class="book-name">前漢·孫寶傳</span>：豺狼横道，不宜復問狐狸。</small><br/>
　　<span id="dong_shen" about="#mwt176" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#dong_shen" class="mw-selflink-fragment">冬深</a></span><small about="#mwt177" typeof="mw:Transclusion">一作<span class="book-name">即日</span></small><br/>
　　<small typeof="mw:Transclusion">黃編在雲安，蔡編在夔州。今按：公在雲安一冬，在夔州兩冬，未嘗他往，何云風濤不穏，夜宿誰門耶，當是發公安後詩。江溪石根，景固相合，於末二語，尤為切當矣。　梁簡文帝詩：冬深柳條落。</small><br/>
　　花葉惟<small about="#mwt179" typeof="mw:Transclusion">諸本作隨，犯重，當是惟字，蓋聲近而訛</small>天意，江溪共石根。早霞隨類<small about="#mwt180" typeof="mw:Transclusion">一作淚非</small>影，寒水各依<small about="#mwt181" typeof="mw:Transclusion">一云流</small>痕。易<small about="#mwt182" typeof="mw:Transclusion">音異</small>下<small about="#mwt183" typeof="mw:Transclusion">去聲</small>楊朱淚，難招楚客魂。風濤暮不穩，捨棹宿誰門。<br/>
　　<small about="#mwt184" typeof="mw:Transclusion">上四，冬深之景。下四，舟行有感。　此章全用倒插。「花葉惟天意」，以「早霞隨類影」也。「江溪共石根」，以「寒水各依痕」也。「易下楊朱淚」，以「風濤暮不穩」也。「難招楚客魂」，以「捨棹宿誰門」也。<span class="book-name">杜臆</span>謂此在五律中，另一奇格。　初疑寒水與石根緊承，早霞與花葉似不相貫，後見<span class="book-name">杜臆</span>，方悟霞狀變化，如花如葉耳，蓋霞有紅紫青諸色，故比之花葉，且玩天意二字，明屬早霞矣。起句特奇。<br/>
　　宋子侯詩：花葉正低昂。<br/>
　　趙曰：隨類影，隨其所類而呈影也。摯虞<span class="book-name">祈禮表</span>：隨類合之。<br/>
　　舊注：楊朱泣岐路，謂其可南可北也。<br/>
　　古詩：風濤暮不止，幾日到瀟湘。</small><br/>
　　<span id="xiao_fa_gong_an" about="#mwt185" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#xiao_fa_gong_an" class="mw-selflink-fragment">曉發公安</a></span><small about="#mwt186" typeof="mw:Transclusion">原注：數月憩息此縣。</small><br/>
　　<small typeof="mw:Transclusion">陸游<span class="book-name">入蜀記</span>：公<span class="book-name">移居公安</span>詩「<a class="source" href="#wei_hou_bu_yi">水煙通徑草，秋露接園葵</a>」，而<span class="book-name">留别太易沙門</span>詩「<a class="source" href="#liu_bie_gong_an_tai_yi_sha_men">沙村白雪仍含凍，江縣紅梅已放春</a>」，則以是秋至此，暮冬始去，其曰數月憩息，蓋謂此也。　黃鶴注：此大曆三年冬，自公安往岳陽時作。</small><br/>
　　北城撃柝復<small about="#mwt188" typeof="mw:Transclusion">扶又切</small>欲罷，東方明星亦不遲。鄰雞野哭如昨日，物色生態<small about="#mwt189" typeof="mw:Transclusion">一云生生</small>能幾時。舟楫眇然自此去，江湖遠適無前期。出門轉眄已陳跡，藥餌扶吾隨所之。<br/>
　　<small about="#mwt190" typeof="mw:Transclusion">上四，曉景，歎流光易逝。下四，發舟，傷行踪莫定。　杜律有語承、意承之法，不遲承欲罷，幾時承如昨，此句承法也。隣雞承撃柝，以所聞言，物色承明星，以所見言，此意承法也。　物色指物，生態指人，陳迹指公安之地。<br/>
　　<span class="book-name">詩</span>：東有啟明，西有長庚。注曰：旦出，謂明星為啟明，日既入，謂明星為長庚。晉傅玄詩：東方大明星，光景照千里。<br/>
　　顏延之詩：日暮行樂歸，物色桑榆時。　樂府<span class="book-name">滿歌行</span>：居世詎能幾時。<br/>
　　<span class="book-name">劉恢傳</span>：俛仰之間，已為陳迹。<br/>
　　謝靈運詩：藥餌情所止。<br/>
　　王嗣奭曰：七律之變，至此而極妙，亦至此而極真，此山谷所云不煩繩削而自合者，蓋夔州以後詩也。<br/>
　　唐人作拗體律詩，平仄多有失粘處。明季蕭雲從作<span class="book-name">杜律細</span>，平仄用轉音，改拗從順，雖考證詳洽，但恐多此轉折耳。如此章，仄聲七字改作平聲，欲字音迂。揚雄<span class="book-name">羽獵賦</span>：壯士慷慨，殊響别趨，東西南北，騁勢奔欲。杜詩五律<span class="book-name">初月</span>首句「<a class="source" href="c8_du_shi_xiang_zhu__si_ku_quan_shu_ben__juan07.xhtml#guang_xi-n1100">光細弦欲上</a>」可證也。罷字即疲，叶遲，在沈氏四支韻。<span class="book-name">史記</span>：漢與楚相距，士卒罷弊。<span class="book-name">左傳</span>：師退曰疲。<span class="book-name">禮·少儀</span>：師役曰罷。方字音訪。漢帝欲殺雍齒，用張良計，封為什方侯，猶言釋放也。又後漢楊仁拜什方令。<span class="book-name">易韻</span>：水在火上，君子以慎辯物居方，亦音放。昨字音槎。<span class="book-name">周禮·大宗伯·雞人</span>：諸臣之所昨。注：謂諸臣酢酒尊也。<span class="book-name">戰國策</span>：蘇厲上趙王書：著之盤盂，屬之讎柞。注：即酬酢。如<span class="book-name">周禮</span>「柞人，掌攻草木者」，與<span class="book-name">公羊傳</span>「山木不槎」，<span class="book-name">國語</span>「木不槎枿」同。<span class="book-name">中原音韻</span>：昨，膈宵也。曲有入作平聲而分陰陽。北音精戈翻，南音靜羅翻，皆平聲爾。態，音臺，司馬相如<span class="book-name">封禪文</span>：「旼旼穆穆，君子之態。蓋聞其聲，今視其來」，態作臺音可證。自當音私，<span class="book-name">說文</span>曰：倉頡作字，自營為私。雖不解為私音，而會意當然耳。杜五律「<a class="source" href="c21_du_shi_xiang_zhu__si_ku_quan_shu_ben__juan20.xhtml#ri_mu-n2283">風月自清夜</a>」及「<a class="source" href="c9_du_shi_xiang_zhu__si_ku_quan_shu_ben__juan08.xhtml#fan_jian">致此自僻遠</a>」，皆宜作平聲用矣。已字音遺，元人侯正卿<span class="book-name">菩薩蠻</span>第二句「心頭已」，作平聲陽音。杜五律「<a class="source" href="c9_du_shi_xiang_zhu__si_ku_quan_shu_ben__juan08.xhtml#bing_ma">乘爾亦已久</a>」，亦讀平聲。今按：態讀作臺音，則能字宜讀作耐，平仄乃各諧也。</small><br/>
　　<span id="fa_liu_lang_pu" about="#mwt191" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#fa_liu_lang_pu" class="mw-selflink-fragment">發劉郎浦</a></span><br/>
　　<small about="#mwt192" typeof="mw:Transclusion">當是大曆三年冬作。　趙曰：公自公安縣往岳州，故經劉郎浦，浦在公安之下。<span class="book-name">江陵圖經</span>：劉郎浦，在石首縣，先主納吴女處。　錢箋：呂溫詩云：「吳蜀成婚此水潯，明珠步障幄黃金。誰將一女輕天下，欲換劉郎鼎峙心。」正詠此事。 </small><br/>
　　掛帆早發劉郎浦，疾風颯颯昏亭午。舟中無日不沙塵，岸上空村盡豺虎。十日北風風未迴，客行歲晚晚<small about="#mwt193" typeof="mw:Transclusion">一作尤</small>相催。白頭厭伴漁人宿，黃帽青鞋歸去來。<br/>
　　<small about="#mwt194" typeof="mw:Transclusion">上四，寫景，見浦中不可復留。下四，敘懷，歎飄流未有歸計。　空村人少，故豺虎縱横。北風未迴，則南行甚便。歲晚相催，故舟不得停。黃帽青鞋，野人之服也。<br/>
　　孫氏曰：亭，高貌。午時，日正高也。<br/>
　　沈氏曰：黃帽，籜冠。青鞋，芒鞋。</small><br/>
　　<span id="bie_dong_ting" about="#mwt196" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#bie_dong_ting" class="mw-selflink-fragment">别董頲</a></span><br/>
　　<small about="#mwt197" typeof="mw:Transclusion">鶴注：當是大曆三年作。詩云「逆浪開帆難」，蓋董泝漢水而之鄧也。又云「老夫纜亦解」，公是時將適潭州矣。</small><br/>
　　窮冬急風水，逆浪開帆難。士子甘旨闕，不知道里寒。<br/>
　　<small about="#mwt198" typeof="mw:Transclusion">敘董生出遊之故。<br/>
　　晉<span class="book-name">長干曲</span>：逆浪故相邀。<br/>
　　<span class="book-name">内則</span>：昧爽而朝，慈以甘旨。</small><br/>
　　有求彼樂<small about="#mwt199" typeof="mw:Transclusion">音洛</small>土，南適小長安。别<small about="#mwt200" typeof="mw:Transclusion">一作到</small>我舟檝去，覺君衣裳單。素聞趙公節，兼盡賓主歡。已結門閭<small about="#mwt201" typeof="mw:Transclusion">一作廬</small>望，無令<small about="#mwt202" typeof="mw:Transclusion">平聲</small>霜雪殘。<br/>
　　<small about="#mwt203" typeof="mw:Transclusion">送别而望其早旋。曰「不知道里寒」，表其孝思也。曰「覺君衣裳單」，憫其冬行也。曰「無令霜雪殘」，勉其歸侍也。贈行而作衷語，可謂委曲情至矣。<br/>
　　<span class="book-name">詩</span>：適彼樂土。<br/>
　　<span class="book-name">光武紀</span>：戰於小長安。注：<span class="book-name">續漢書</span>：淯陽縣有小長安聚，古城在鄧州南陽縣南。<br/>
　　吳均詩：江南霜雪重，相如衣裳單。<br/>
　　趙公，鄧州守也。<br/>
　　<span class="book-name">國策</span>：王孫賈之母曰：汝朝出而暮歸，則吾倚門而望。汝暮出而不還，則吾倚閭而望。閭，里門也。<br/>
　　霜雪殘，老人易凋殘於冬日也。</small><br/>
　　老夫纜亦解，脱粟朝未餐。飄蕩兵甲除，幾時懷抱寬。漢陽頗寧靜，峴首試考槃。當念著<small about="#mwt204" typeof="mw:Transclusion">音勺</small>皂<small about="#mwt205" typeof="mw:Transclusion">吳作白</small>帽<small about="#mwt206" typeof="mw:Transclusion">一作褐</small>，采薇青雲端。<br/>
　　<small about="#mwt207" typeof="mw:Transclusion">以自敘行踪作結。朱注：峴山在襄陽，與鄧州相近，公素欲居襄陽，故因董適鄧而及之。言己亦將道漢陽，登峴首，皂帽采薇，為終隱之計，子能念我於雲端否耶。黃鶴以漢陽峴首為董頲所經之地，詩意不然。　此章四句起，下二段各八句。<br/>
　　<span class="book-name">公孫弘傳</span>：弘食一肉脱粟飯。<br/>
　　<span class="book-name">唐書</span>：鄂州漢陽縣，本沔州漢陽郡。<span class="date" title="621年">武德四年</span>，以沔陽郡之漢陽、汶川二縣置。<br/>
　　<span class="book-name">詩</span>：考槃在澗，碩人之寬。注：考，成也。槃，盤桓之意。</small><br/>
　　<span id="ye_wen_bi_li" about="#mwt196" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#bie_dong_ting" class="mw-selflink-fragment">夜聞觱篥</a></span><br/>
　　<small about="#mwt210" typeof="mw:Transclusion">孫權道編在大曆三年，離公安次岳州時，以詩中有「江湖行路難」句也。其云「天地干戈滿」者，以去年吐蕃兩入寇，桂州山獠反，是年之夏，楊子琳反成都也。　<span class="book-name">樂府雜錄</span>：觱篥者，本龜茲國樂，亦名悲栗，以竹為管，以蘆為首，其聲悲栗，有類於笳。<span class="book-name">樂部</span>：觱篥者，笳管也，唐編鹵部，名為笳管。</small><br/>
　　夜聞觱篥滄江上，衰年側耳情<small about="#mwt212" typeof="mw:Transclusion">黃生注：情字，疑作尋</small>所嚮。隣舟一聽多感傷，塞曲三更<small about="#mwt213" typeof="mw:Transclusion">平聲</small>欻悲壯。積雪飛霜此夜寒，孤燈急管復<small about="#mwt214" typeof="mw:Transclusion">扶又切</small>風<small about="#mwt215" typeof="mw:Transclusion">一作奔</small>湍。君知天地<small about="#mwt216" typeof="mw:Transclusion">一作下</small>干戈滿，不見江湖<small about="#mwt217" typeof="mw:Transclusion">一作湘</small>行路難。<br/>
　　<small about="#mwt218" typeof="mw:Transclusion">夜吹觱篥，復歌塞曲，而又佐以急管，此江上哀音也。公在隣舟，乍聽已足感傷，久聞尤加悲慘，況當寒夜孤燈，霜雪零而風湍緊，兼之急管悲鳴，不勝慘絕矣。故語觱篥者曰：君為此曲，但知干戈離亂之苦，獨不見舟中漂泊者，江湖行路之難乎，何為故作此聲，動人愁思也。　情所嚮，謂旅情頓起。隣舟句，即承此起下。<br/>
　　<span class="book-name">前漢·伍被傳</span>：引領而望，側耳而聽。<br/>
　　蔡琰有<span class="book-name">入塞曲</span>、
<span class="book-name">出塞曲</span>。</small><br/>
　　<span id="heng_zhou_song_li_da_fu_qi_zhang" about="#mwt219" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#heng_zhou_song_li_da_fu_qi_zhang" class="mw-selflink-fragment">衡州送李大夫七丈<small about="#mwt220" typeof="mw:Transclusion">勉</small>赴廣州</a></span><br/>
　　<small about="#mwt221" typeof="mw:Transclusion">朱注：李勉自江西觀察使入為京兆尹，兼御史大夫，大曆三年十月，拜廣州刺史，充嶺南節度使。詩應是其年冬作。　盧注：時嶺南番帥馮崇道，與桂州朱濟時叛，故朝廷遣勉討之。　<span class="book-name">唐書</span>：衡州衡陽郡，屬江南西道。</small><br/>
　　斧鉞下<small about="#mwt223" typeof="mw:Transclusion">去聲</small>青冥，樓船過洞庭。北風隨爽氣，南斗避文星。日月籠中鳥，乾坤水上萍。王孫丈人行<small about="#mwt224" typeof="mw:Transclusion">音項</small>，垂老見飄零。<br/>
　　<small about="#mwt225" typeof="mw:Transclusion">上四，送李入廣，烜赫有勢。下四，自敘飄流，悲惋動情。盧注：青冥自北而來，故風隨爽氣。洞庭向南而往，故斗避文星。便見叱咤風雲，指揮天地氣象。　<span class="book-name">杜臆</span>：日月照臨之下，身如籠鳥。乾坤覆載之中，迹若浮萍。此垂老飄零之狀。王孫乃我丈人行，忍見其若此耶，蓋望之援手矣。<br/>
　　<span class="book-name">記</span>：諸侯賜斧鉞，然後專征伐。漢光武書：黃鉞一下無處所。　下青冥，猶言自天而下。黃生謂入廣度嶺，如下青冥，非也。<br/>
　　漢楊僕為樓船將軍，正合粤中事。<br/>
　　<span class="book-name">世說</span>：王子猷曰：西山朝來，致有爽氣。<br/>
　　盧注：勉好古尚奇，故曰文星。今按：文昌本在北斗宮，李自北至南，故南斗應避之。<br/>
　　方回曰：日月，年年也。乾坤，處處也。張綖注：虚度日月，起下垂老。浪跡乾坤，起下飄零。　左思詩：習習籠中鳥，舉翮觸四隅。<br/>
　　王粲詩：朝霧竟幾何，忽如水上萍。<br/>
　　<span class="book-name">前漢·蘇武傳</span>：漢天子，我丈人行也。黃生注：唐人極重中表親，皆敘行輩，同者稱兄弟，卑者稱侄，尊者稱丈，此自勉為丈人行，蓋中表尊屬也。</small><br/>
　　<small about="#mwt226" typeof="mw:Transclusion">黃生曰：前半極其雄邁，五六意悲而語則壯，得此方稱，結亦不覺衰颯，此章法湊泊之妙也。　又曰：王右丞詩「鐃吹喧京口，風波下洞庭」，似可敵首二語，而微遜者，此起即用韻，其響雄亮故也。</small><br/>
　　<small about="#mwt227" typeof="mw:Transclusion">胡應麟曰：少陵詩兼總盛唐，集諸家之勝，如「山隨平野闊，江入大荒流」，太白壯語也，杜「<a class="source" href="c15_du_shi_xiang_zhu__si_ku_quan_shu_ben__juan14.xhtml#lu_ye_shu_huai">星隨平野闊，月湧大江流</a>」，骨力過之。「九衢寒霧歛，萬井曙鐘多」，右丞壯語也，杜「<a class="source" href="c7_du_shi_xiang_zhu__si_ku_quan_shu_ben__juan06.xhtml#hua_yin_ye_yuan_mu_jiu_jiu_qi_niao_guo-n939">星臨萬戶動，月傍九霄多</a>」，精彩過之。「氣蒸雲夢澤，波撼岳陽城」，浩然壯語也，杜「<a class="source" href="#xi_wen_dong_ting_shui_jin_shang">吳楚東南坼，乾坤日夜浮</a>」，氣象過之。「弓抱關西月，旗翻渭北風」，嘉州壯語也，杜「北風隨爽氣，南斗避文星」，風神過之。讀唐諸家至杜，輒令人自失。<br/>
　　今按：日月籠中二句，須添字注釋，句義方明，不如「<a class="source" href="c4_du_shi_xiang_zhu__si_ku_quan_shu_ben__juan03.xhtml#tou_zeng_ge_shu_han-n729">日月低秦樹，乾坤繞漢宮</a>」，詞氣雄壯，亦不如「<a class="source" href="c15_du_shi_xiang_zhu__si_ku_quan_shu_ben__juan14.xhtml#chun_ri_jiang_cun_wu_shou">乾坤萬里眼，時序百年心</a>」、「<a class="source" href="c19_du_shi_xiang_zhu__si_ku_quan_shu_ben__juan18.xhtml#mu_chun_ti_rang_xi_xin_lin_cao_wu_wu_shou">身世雙蓬鬢，乾坤一草亭</a>」語意明爽也。</small><br/>
　　<span id="sui_yan_xing" about="#mwt228" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#sui_yan_xing" class="mw-selflink-fragment">歲宴行</a></span><br/>
　　<small about="#mwt229" typeof="mw:Transclusion">鶴注：此當是大曆三年次岳州作。</small><br/>
　　歲云暮矣多北風，瀟湘洞庭白雪<small about="#mwt230" typeof="mw:Transclusion">一作雲</small>中。漁父天寒網罟凍，莫徭射<small about="#mwt231" typeof="mw:Transclusion">音石</small>雁鳴桑弓。<br/>
　　<small about="#mwt232" typeof="mw:Transclusion">首記歲晏景事，傷窮民之漁獵者。<br/>
　　<span class="book-name">隋·地理志</span>：長沙郡雜有夷蜑，名曰莫徭，自言其先祖有功，嘗免征役，故以為名。　<span class="book-name">記</span>：桑弧蓬矢，以射四方。　<span class="book-name">漢·五行志</span>：女童謠曰：檿弧箕服。顏師古注：山桑之有點文者，木弓曰弧。</small><br/>
　　去年米貴闕軍食，今年米賤太傷農。高馬達官厭酒肉，此輩杼柚茅茨空。<br/>
　　<small about="#mwt233" typeof="mw:Transclusion">此又傷窮民之耕織者。此輩，指農家夫婦。<br/>
　　朱注：<span class="book-name">舊唐書</span>：大曆二年十月，減京官職田三分之一充軍糧。又：十一月，率百官京城士庶，出錢以助軍。此詩作於三年冬，故云「去年米貴闕軍食」也。　鶴注：<span class="book-name">舊史</span>：大曆二年二月，郭子儀自河東來朝，元載、裴冕、第五琦、黎幹，各出錢三十萬，置宴於子儀之第。三月，魚朝恩宴子儀、宰相、節度、度支使、京兆尹於私第，朝臣以酣酒為樂，而民間空乏如此，此子美所以形之詩歟。<br/>
　　<span class="book-name">漢書</span>：穀賤傷農。<br/>
　　<span class="book-name">詩</span>：杼柚其空。<span class="book-name">玉篇</span>：柚，機具也。杼，機之持緯者。</small><br/>
　　楚人重魚不重鳥<small about="#mwt234" typeof="mw:Transclusion">一作肉</small>，汝休枉殺南飛鴻。況聞處處鬻男女，割慈忍愛還租庸。<br/>
　　<small about="#mwt235" typeof="mw:Transclusion">此歎當時賦歛之困。魚鳥，承漁父莫徭。租庸，承農夫杼柚。此皆迫於官賦者。<br/>
　　<span class="book-name">風俗通</span>：吳楚之人嗜魚鹽，不重禽獸之肉。<br/>
　　<span class="book-name">楚辭</span>：雁雝雝而南飛。<br/>
　　<span class="book-name">别賦</span>：割慈忍愛，離鄉去里。　<span class="book-name">舊書</span>：凡授田者，丁，歲納粟稻，謂之租。不役者，日為絹三尺，謂之庸。</small><br/>
　　往日用錢捉私鑄，今許<small about="#mwt236" typeof="mw:Transclusion">一作來</small>鉛鐵和<small about="#mwt237" typeof="mw:Transclusion">去聲</small>青銅。刻泥為之最易<small about="#mwt238" typeof="mw:Transclusion">音異</small>得，好惡不合長相蒙。<br/>
　　<small about="#mwt239" typeof="mw:Transclusion">此慨當時錢法之壞。　民窮財盡，故惡錢濫用，為官者豈可聽其相蒙而不為糾察乎。<br/>
　　<span class="book-name">舊書</span>：天寶數載之後，富啇奸人，漸收好錢，潛將往江淮之南，每錢貨得私鑄惡者五文，假託官錢，將入京私用，鵝眼、鐵錫、古文、綖繯之類，每貫重不過三四觔。　洙曰：唐制：盜鑄者死，没其家屬。至天寶間，盜鑄益甚，雜以鉛錫，無復錢形，號公鑄者，為官鑪錢。<br/>
　　刻泥，以泥為錢模也。<br/>
　　<span class="book-name">左傳</span>：上下相蒙。注：蒙，欺也。</small><br/>
　　萬國城頭吹畫角，此曲哀怨何時終。<br/>
　　<small about="#mwt240" typeof="mw:Transclusion">末以歲晏所聞，結出憂亂之意。　生民窮困，由亂離所致，而困窮之甚，將復致亂離，故云「哀怨何時終」。此章前四段各四句，末用二句結。<br/>
　　吹角非歌曲，以樂曲中常用角音，故亦可云曲也。哀怨，謂角聲悲慘。<span class="book-name">晉志</span>：角者，本以應笳之聲，後漸用之，横吹有雙角，即胡樂也。張騫入西域，傳其法於西京，唯得<span class="book-name">摩訶兜勒</span>一曲。據此，則吹角用曲，亦相因之事，故及之。</small><br/>
　　<span id="po_yue_yang_cheng_xia" about="#mwt241" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#po_yue_yang_cheng_xia" class="mw-selflink-fragment">泊岳陽城下</a></span><br/>
　　<small about="#mwt242" typeof="mw:Transclusion">鶴注：當是大曆三年冬深作。　岳陽，即岳州，在天岳山之陽，故名。　<span class="book-name">唐書</span>：岳州巴陵郡，屬江南西道。</small><br/>
　　江國踰千里，山城近<small about="#mwt244" typeof="mw:Transclusion">趙汸作近，舊作僅</small>百層。岸風翻夕浪，舟雪灑寒燈。留滯才難盡，艱危氣益增。圖南未可料，變化有鵾鵬。<br/>
　　<small about="#mwt245" typeof="mw:Transclusion">首二，記岳陽城。三四，泊舟之景。下則泊舟而有感也。　顧注謂千里而來，僅見此百層。趙注解作高近百層，尤為穩當。　<span class="book-name">杜臆</span>：前詩「<a class="source" href="#song_gu_ba_fen_wen_xue_shi_hong_ji_zhou">才盡傷形體</a>」，此云「留滯才難盡」。後詩「<a class="source" href="#shang-n2506">窮迫挫曩懷</a>」，此云「艱危氣益增」。非前後相左，蓋因舟行向南，有激於鵾鵬之變化而云然耳。<br/>
　　顏延之賦：臨廣坐，望百層。<br/>
　　<span class="book-name">史記</span>：懦夫增氣。<br/>
　　圖南者，圖往南方，公蓋不甘終於廢棄也。<span class="book-name">莊子</span>：鵾化為鵬，而後乃今圖南。</small><br/>
　　<small about="#mwt246" typeof="mw:Transclusion">後人喜學杜詩，而工拙迥殊。杜云「<a class="source" href="c3_du_shi_xiang_zhu__si_ku_quan_shu_ben__juan02.xhtml#pei_zheng_guang_wen_you_he_jiang_jun_shan_lin_shi_shou-n694">綠垂風折笋，紅綻雨肥梅</a>」，范至能云「梓花紅綻碎，粟穗綠垂低」，歎其工力悉敵。杜云「留滯才難盡，艱危氣益增」，陳無己云「留滯常思動，艱危却悔來」，覺杜老健而陳衰颯。杜云「<a class="source" href="c3_du_shi_xiang_zhu__si_ku_quan_shu_ben__juan02.xhtml#dong_ri_luo_cheng_bei_ye___yuan_huang_di_miao-n636">五聖聯龍袞，千官列雁行</a>」，宋徽宗挽哲廟云「北極聯龍袞，西風拆雁行」，服其用語切當。杜云「<a class="source" href="c13_du_shi_xiang_zhu__si_ku_quan_shu_ben__juan12.xhtml#jiu_ri">苦遭白髮不相放，羞見黃花無數新</a>」，李後主<span class="book-name">九日</span>詩云「鬢從今日添新白，花似去年依舊黃」，又覺杜生新而李平熟矣。</small><br/>
　　<span id="chu-n2491" about="#mwt248" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#chu-n2491" class="mw-selflink-fragment">纜船苦風戲題四韻奉簡鄭十三判官</a></span><small about="#mwt247" typeof="mw:Transclusion">泛</small><br/>
　　<small typeof="mw:Transclusion">鶴注：此大曆三年冬在岳陽作。</small><br/>
　　楚<small about="#mwt249" typeof="mw:Transclusion">一作東</small>岸朔風疾，天寒鶬鴰<small about="#mwt250" typeof="mw:Transclusion">音括</small>呼。漲沙霾草樹，舞雪渡江湖。吹帽時時落，維舟日日孤。因聲置驛外，為<small about="#mwt251" typeof="mw:Transclusion">去聲</small>覓酒家壚。<br/>
　　<small about="#mwt252" typeof="mw:Transclusion">上四，風寒之景。下四，泊舟簡鄭。　沙霾雪渡，風狂所致，此時舟中落帽，故欲索酒以禦寒，所謂戲題也。<br/>
　　<span class="book-name">爾雅翼</span>：蒼麋，其色蒼，如麋也，一名鴰鹿。<span class="book-name">本草</span>：狀如鶴，而頂無丹，兩頰紅。<span class="book-name">西都賦</span>：鳥則鶬鴰，汎浮往來。<br/>
　　邱遲詩：森森荒樹齊，析析寒沙漲。<br/>
　　古詩：扁舟載風雪，半夜渡江湖。<br/>
　　因聲，猶云寄語。　<span class="book-name">漢書</span>：鄭莊置驛，請謝賓客。此比鄭判官也。人遞曰置，馬遞曰驛。<br/>
　　<span class="book-name">司馬相如傳</span>：文君當壚。顏師古曰：賣酒之處，累土為壚，以居酒甕，四邊隆起，其一面高，形如鍛壚，故名壚耳。世人皆以當壚為對溫酒火壚，失其義矣。</small><br/>
　　<span id="deng_yue_yang_lou" about="#mwt253" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#deng_yue_yang_lou" class="mw-selflink-fragment">登岳陽樓</a></span><br/>
　　<small about="#mwt254" typeof="mw:Transclusion">鶴注：當是大曆三年作。　<span class="book-name">岳陽風土記</span>：岳陽樓，城西門樓也，下瞰洞庭，景物寬闊。　盧注：是年，郭子儀將兵五萬屯奉天，備吐蕃，白元光、李抱玉各出兵撃之，是「戎馬關山北」也。</small><br/>
　　昔聞洞庭水，今上<small about="#mwt256" typeof="mw:Transclusion">上聲</small>岳陽樓。吳楚東南坼，乾坤日夜浮。親朋無一字，老病有孤舟。戎馬關山北，憑軒涕泗流。<br/>
　　<small about="#mwt257" typeof="mw:Transclusion">上四，寫景。下四，言情。　昔聞、今上，喜初登也。包吳楚而浸乾坤，此狀樓前水勢，下則隻身漂泊之感，萬里鄉關之思，皆動於此矣。　<span class="book-name">杜臆</span>：三四，已盡大觀，後來詩人，何處措手。下四，只寫情，方是做自己詩，非泛詠岳陽樓也。　黃生曰：末以憑軒二字，綰合登樓。<br/>
　　<span class="book-name">國策</span>：吳起曰：左有彭蠡之波，右有洞庭之水。　葉秉敬曰：或疑洞庭楚地，何遠及於吳。考<span class="book-name">荆州記</span>，君山在洞庭湖中，上有道通吳之包山，今吳之太湖，亦有洞庭山，以潛通君山，故得名。或疑「乾坤日夜浮」，有似詠海。考<span class="book-name">水經注</span>，洞庭湖廣五百里，日月若出没其中。又<span class="book-name">拾遺記</span>：洞庭山浮於水上。方知杜句所云，皆是洞庭本色。<br/>
　　<span class="book-name">三輔黃圖</span>：南極吳楚。　<span class="book-name">史記·趙世家</span>：地坼東南。<br/>
　　謝朓詩：大江日夜流。<br/>
　　又：有酒招親朋。<br/>
　　<span class="book-name">歸去來辭</span>：或棹孤舟。<br/>
　　<span class="book-name">道德經</span>：戎馬生於郊。<span class="book-name">恨賦</span>：關山無極。<br/>
　　<span class="book-name">登樓賦</span>：憑軒檻以遥望兮。　張載詩：登崖遠望涕泗流。鼻出曰涕，目出曰泗。</small><br/>
　　<small about="#mwt258" typeof="mw:Transclusion">黃生曰：前半寫景，如此闊大，五六自敘，如此落寞。詩境闊狹頓異。結語湊泊極難，轉出「戎馬關山北」五字，胸襟氣象，一等相稱，宜使後人擱筆也。</small><br/>
　　<small about="#mwt259" typeof="mw:Transclusion"><span class="book-name">金玉詩話</span>云：洞庭天下壯觀，自昔騷人墨客，鬬麗搜奇者尤衆，如「水涵天影闊，山拔地形高」、「四望疑無路，中流忽有山」、「鳥飛應畏墮，帆遠却如閒」，皆見稱於世，然莫若「氣蒸雲夢澤，波撼岳陽城」，則洞庭空曠無際，雄壯如在目前。至讀杜子美詩，則又不然，「吳楚東南坼，乾坤日夜浮」，不知少陵胸中，吞幾雲夢也。<br/>
　　唐庚<span class="book-name">子西文錄</span>：嘗過岳陽樓，觀子美詩，不過四十字耳，其氣象閎放，涵蓄深遠，殆與洞庭爭雄，所謂富哉言乎者。太白、退之輩，率為大篇，極其筆力，終不逮也。杜詩雖小而大，餘詩雖大而小。<br/>
　　黃鶴曰：一詩之中，如「吳楚東南坼，乾坤日夜浮」一聯，尤為雄偉，雖不到洞庭者，讀之可使胸次豁達。<br/>
　　方回曰：嘗登岳陽樓，左序毬門壁間，大書孟詩，右書杜詩，後人不敢復題。劉長卿云：「叠浪浮元氣，中流没太陽」，世不甚傳，他可知矣。<br/>
　　趙汸曰：公此詩，同時惟孟浩然臨洞庭所賦，足以相敵。後則陳簡齋渡江，及朱文公登定王臺所賦，最迫近之。浩然詩云「八月湖水平，涵虚混太清。氣蒸雲夢澤，波撼岳陽城。欲濟無舟楫，端居恥聖明。坐看垂釣者，徒有羡魚情。」簡齋詩云「江南非不好，楚客自生哀。摇楫天平渡，迎人樹欲來。雨餘吳岫立，日照海門開。雖異中原險，方隅亦壯哉。」朱文公詩云「寂寞番君後，光華帝子來。千年餘故國，萬事只空臺。日月東西見，湖山表裏開，從知爽鳩樂，莫作雍門哀。」<br/>
　　葉秉敬<span class="book-name">敬君詩話</span>：張祜詩：「一宿金山寺，微茫水國分。僧歸夜航月，龍出曉堂雲。樹影中流見，鐘聲兩岸聞。因悲在城市，終日醉醺醺。」此詩可取在第二聯。或云僧亦有晝歸者，何偏云夜航月耶。不知旦出暮歸，人情之常，況稱夜月，則景色清迥，此當以意融會，不必苛責也。至云「龍出曉堂雲」，則分明畫出寺在江中之景，逼真甚矣。此二句已盡其狀，至云「樹影中流見」，頗欠天趣。又云「鐘聲兩岸聞」，更復著相。且四句俱說景，似堆垛而無清味。老杜洞庭，只是兩句，而下便云「親朋無一字，老病有孤舟」，方見變化之妙。<br/>
　　楊慎曰：昔過岳陽樓，見一詩云「樓上元龍氣不除，湖中范蠡意何如。西風萬里一黃鵠，秋水半江雙白魚。鼓瑟至今悲二女，沈沙何處弔三閭。朗吟仙子無人識，騎鶴吹簫下碧虚。」視其姓名，乃元人張翔，字雄飛，不知何地人也。雄飛在元，不著姓名，然詩實可傳，同時虞伯生、范德機，皆有岳陽樓詩，遠不及也。</small><br/>
　　<span id="pei_pei_shi" about="#mwt260" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#pei_pei_shi" class="mw-selflink-fragment">陪裴使<small about="#mwt261" typeof="mw:Transclusion">去聲</small>君登岳陽樓</a></span><br/>
　　<small about="#mwt262" typeof="mw:Transclusion">鶴注：當是大曆四年春作。使君，必岳州守，故詩用陳蕃事。</small><br/>
　　湖闊兼雲霧，樓孤屬<small about="#mwt264" typeof="mw:Transclusion">之玉切</small>晚晴。禮加徐孺子，詩接謝宣城。雪岸叢梅發，春泥百草生。敢違漁父問，從此更南征。<br/>
　　<small about="#mwt265" typeof="mw:Transclusion">首二，登岳陽樓。三四，陪裴使君。五六，樓前春景。七八，自敘行踪。此虚實相間格也。　一日之間，陰晴迭換，亦見登眺之久。黃生謂可當岳陽樓圖是也。　徐稚，自方。謝朓，比裴。　屈原至江濱，漁父勸其與世推移。公旅況依人，故不敢違漁父之問而更欲南征。南征，指潭州。　<span class="book-name">杜臆</span>：落句深有意於裴，言己不異屈原之放逐，漁父倘肯見問，豈敢違之而更南征乎。此另一說。<br/>
　　「闊」與「孤」相照。屬，當也。<br/>
　　後漢徐孺子，豫章南昌人，時陳蕃為太守，以禮請署功曹。<br/>
　　<span class="book-name">謝朓傳</span>：除秘書丞，未拜，仍轉中書郎，出為宣城太守。<br/>
　　<span class="book-name">楚辭</span>：屈原既放，遊於江潭，漁父見而問之。<br/>
　　<span class="book-name">離騒</span>：濟沅湘兮南征。</small><br/>
　　<small about="#mwt266" typeof="mw:Transclusion">黃生曰：一二，目前景，所以興三四。五六，意中景，所以起七八。格局莊凝，句法精錬，詞旨深渾，從來人止膾炙前作耳。蓋彼詩之妙易見，此詩之蘊難窺也。</small><br/>
　　<span id="nan_zheng" about="#mwt267" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#nan_zheng" class="mw-selflink-fragment">南征</a></span><br/>
　　<small about="#mwt268" typeof="mw:Transclusion">此當是大曆四年春潭衡間作，前詩「<a class="source" href="#pei_pei_shi">從此更南征</a>」可證。依蔡氏編次為是。</small><br/>
　　春岸桃花水，雲帆楓樹林。偷生長避地，適遠更霑襟。老病南征日，君恩北望心。百年歌自苦，未見有知音。<br/>
　　<small about="#mwt269" typeof="mw:Transclusion">上四，南征景事。下則申述情緒也。　楊慎曰：桃水，用秦人桃源事。楓林，用<span class="book-name">楚辭·招魂</span>事。避地，接桃花句。適遠，接楓樹句。身南心北，又承避地遠適。未見知音，結出南行之故。<br/>
　　謝靈運詩：海鷗戲春岸。　庾信詩：流水桃花色。<br/>
　　李陵書：陵豈偷生之士。<br/>
　　王粲詩：遠身適荆蠻。　<span class="book-name">蘇武傳</span>：因泣下霑襟，與武決去。<br/>
　　<span class="book-name">後漢書</span>：閔仲叔客居安邑，老病家貧。<br/>
　　謝朓詩：君恩不可追。　<span class="book-name">國語</span>：北望嶽鄙。<br/>
　　古詩：不惜歌者苦，但傷知音稀。</small><br/>
　　<span id="gui_meng" about="#mwt270" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#gui_meng" class="mw-selflink-fragment">歸夢</a></span><br/>
　　<small about="#mwt271" typeof="mw:Transclusion">黃鶴誤編<span class="date" title="764年">廣德二年</span>。蔡氏編在湖南詩中，應是大曆三四年間作。　謝朓詩：歸夢相思夕。</small><br/>
　　道路時通塞<small about="#mwt273" typeof="mw:Transclusion">先責切</small>，江山日寂寥。偷生唯一老，伐叛已三朝<small about="#mwt274" typeof="mw:Transclusion">音潮</small>。雨急青楓暮，雲深黑水遥。夢魂<small about="#mwt275" typeof="mw:Transclusion">一作歸</small>歸未<small about="#mwt276" typeof="mw:Transclusion">一作亦</small>得，不用楚辭招。<br/>
　　<small about="#mwt277" typeof="mw:Transclusion">上四，敘事，身未得歸。下四，述夢，魂未得歸。趙注：當是用兵道路，或通或塞，故江山氣象，日見蕭條。　三朝，謂玄宗、肅宗、代宗。伐叛，謂安史、僕固、吐蕃也。青楓在楚，黑水在秦，蓋夢中所見之景。<span class="book-name">杜臆</span>：夢歸未得，魂仍在楚，故不用招。歸，指長安。　黃生曰：五六，即「<a class="source" href="c8_du_shi_xiang_zhu__si_ku_quan_shu_ben__juan07.xhtml#meng_li_bai_er_shou-n1053">魂來楓林青，魂返關寨黑</a>」意。七八，即「<a class="source" href="c10_du_shi_xiang_zhu__si_ku_quan_shu_ben__juan09.xhtml#san_chou_er_shou">老魂招不得，歸路恐長迷</a>」意。<br/>
　　<span class="book-name">記</span>：不憖遺一老。<br/>
　　<span class="book-name">禹貢</span>：黑水、西河惟雍州。<span class="book-name" title="尚書蔡傳">蔡傳</span>：雍州之域，西據黑水，東距西河。 又<span class="book-name">禹貢</span>：導黑水至於三危，入於南海。<span class="book-name">蔡傳</span>：雍梁二州西界，皆以黑水為界，是黑水自雍之西北，而直出梁之西南也。<span class="book-name">寰宇記</span>：嶲州越嶲縣有黑水。朱注：黑水源流非一，唐嶲州地，瀘水所出，瀘水即黑水也。次公注：黑水，在鄠杜之間。<br/>
　　<span class="book-name">楚辭·招魂</span>：魂兮歸來，反故居些。</small><br/>
　　<span id="guo_nan_yue_ru_dong_ting_hu" about="#mwt278" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#guo_nan_yue_ru_dong_ting_hu" class="mw-selflink-fragment">過南嶽入洞庭湖</a></span><br/>
　　<small about="#mwt279" typeof="mw:Transclusion">鶴注：此大曆四年正月，自岳陽之潭州時作。殆自岳陽過南岳而入洞庭也。　南嶽，乃嶽麓衡山，以嶽麓為足，在長沙。<span class="book-name">唐書</span>：潭州湘潭縣有衡山。　<span class="book-name">山海經注</span>：長沙巴陵縣西，有洞庭陂，潛伏通江。<span class="book-name">水經注</span>：湖水廣圓五百餘里，日月若出没於其中。<span class="book-name">岳陽風土記</span>：鼎澧沅湘，合諸蠻黔南之水，匯於洞庭，至巴陵，與荆江合。</small><br/>
　　洪波忽爭道，岸轉異江湖。鄂渚分雲樹，衡山引舳<small about="#mwt280" typeof="mw:Transclusion">音軸</small>艫<small about="#mwt281" typeof="mw:Transclusion">音盧</small>。翠牙穿裛蔣<small about="#mwt282" typeof="mw:Transclusion">一作漿</small>，碧節吐<small about="#mwt283" typeof="mw:Transclusion">一作上</small>寒蒲。病渴身何去，春生力更無。<br/>
　　<small about="#mwt284" typeof="mw:Transclusion">此舟過南嶽也。　湖水爭道而趨，以江湖異流故也。鄂在北，故曰分。衡在南，故曰引。二句言江湖之異。蔣牙、蒲節，春時景物。<br/>
　　謝靈運詩：莫辯洪波極，誰知大壑東。　<span class="book-name">吳越春秋</span>：二國爭道。<br/>
　　<span class="book-name">楚辭</span>：乘鄂渚而返顧兮。<span class="book-name">九州記</span>：鄂，今武昌是也。孫權自公安徙此，改曰武昌。　劉孝威詩：雲樹交為密。<br/>
　　<span class="book-name">漢·武帝紀</span>：舳艫千里。<span class="book-name">說文</span>：舳，舟尾。艫，舟前。<br/>
　　趙注：蔣，乃菰蔣之蔣，蓋蒲有節，而蔣有牙也。<span class="book-name">准南子</span>：浸潭苽蔣。　苽者，蔣實也。<span class="book-name">唐雅</span>：菰蔣，其米謂之胡。裛蔣，蔣之瘦而未壯者。</small><br/>
　　壤童犁雨雪，漁屋架泥塗。欹側風帆滿，微冥水驛孤。悠悠回赤壁，浩浩略蒼梧。帝子留遺恨，曹公屈壯圖。<br/>
　　<small about="#mwt285" typeof="mw:Transclusion">此入洞庭湖也。　壤童二句，近岸景事。風健，則帆飽而舟帶欹斜。行速，故回顧而水驛微小。帝子，承蒼梧。曹公，承赤壁。此遠覽古跡也。<br/>
　　趙注：赤壁，在夏口之東，武昌之西。盛弘之<span class="book-name">荆州記</span>：薄沂縣沿江一百里，南岸名赤壁。<br/>
　　趙注：蒼梧，在洞庭西南。<span class="book-name">九域志</span>：蒼梧山，在道州。<br/>
　　<span class="book-name">九歌</span>：帝子降兮北渚。帝子，指娥皇、女英。<span class="book-name">史記</span>：舜南巡狩，崩於蒼梧之野。<br/>
　　<span class="book-name">後漢·獻帝紀</span>：劉表卒，少子琮立，以荆州降操，操以舟師伐孫權。<span class="book-name">周瑜傳</span>：瑜請得精兵三萬人，追往夏口，遇於赤壁，大破之。</small><br/>
　　聖朝<small about="#mwt286" typeof="mw:Transclusion">音潮</small>光御極，殘孽駐艱虞。才淑隨厮養<small about="#mwt287" typeof="mw:Transclusion">去聲</small>，名賢隱鍛鑪。邵平元入漢，張翰後歸吳。莫怪啼痕數<small about="#mwt288" typeof="mw:Transclusion">色角切</small>，危檣逐夜烏。<br/>
　　<small about="#mwt289" typeof="mw:Transclusion">末乃撫時感懷。趙注：聖朝二句，言代宗雖復長安，而吐蕃猶未息也。　才淑名賢，歎賢才淪棄。邵平、張翰，謂身欲歸鄉。末則自傷漂泊也。　此章三段，各八句。<br/>
　　<span class="book-name">任昉集</span>：肇允才淑。　<span class="book-name">史記</span>：趙王武臣為燕軍所得，囚之，有厮養卒，走燕壁，見燕將曰：「張耳、陳餘，名為求趙王，實欲燕殺之，兩人分趙自立。夫以一趙尚易燕，況以兩賢王左提右挈，而責殺王之罪，滅燕易矣」，燕將乃歸趙王。韋昭注：析薪為厮，炊烹為養。<span class="book-name">路温舒傳</span>：願給厮養，暴骨方外，以盡臣節。<span class="book-name">蒯通傳</span>：隨厮養之役者，失萬乘之權。<br/>
　　鍛鑪，用嵇康事。<br/>
　　邵平、張翰，注皆别見。<br/>
　　<span class="book-name">杜臆</span>：夜烏啼，用烏鵲南飛語。</small><br/>
　　<span id="su_qing_cao_hu" about="#mwt290" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#su_qing_cao_hu" class="mw-selflink-fragment">宿青草湖</a></span><br/>
　　<small about="#mwt291" typeof="mw:Transclusion">鶴注：當是大曆四年赴衡岳時宿此。<span class="book-name">元和郡縣志</span>：巴丘湖，又名青草湖，在巴陵縣南，周迴二百六十五里，俗云即古雲夢澤。<span class="book-name">十道志</span>：湖在岳州。<span class="book-name">名勝志</span>：湖，北連洞庭，南接瀟湘，東納汨羅之水。每夏秋水泛，與洞庭為一。水涸，此湖先乾，青草生焉，故名。<span class="book-name">荆州記</span>：湖因青草山得名。</small><br/>
　　洞庭猶在目，青草續為名。宿漿依農事，郵籤報水程。寒冰爭倚薄，雲月遞微明。湖雁雙雙起，人來故北征。<br/>
　　<small about="#mwt292" typeof="mw:Transclusion">上四，宿湖之事。下四，對景言情。　南有青草，北為洞庭，一湖兩名，故曰「續為名」。　孤舟防盜，故須宿依農畔。水程夜泊，故聞驛報更籌。倚薄曰爭，見寒冰交侵而競迫。微明曰遞，見雲月迭掩而迭開。　黃生注：末點湖字，前面「青草」方不落空，此見詩律之細。　顧注：湖雁雙飛而起，豈為我之南征，故意以北征示人耶，見南行非本願矣。<br/>
　　朱注：郵籤，驛館更籌也。隋煬帝詩：投籤初報晚。<br/>
　　倚薄之薄，即雷風相薄之薄，言迫也。<br/>
　　<span class="book-name">杜臆</span>：<span class="book-name">月令</span>：正月，侯雁北，故云北征。王融詩：秋雁雙雙飛。　<span class="book-name">楚辭·九歌</span>：駕飛龍兮北征，邅吾道兮洞庭。</small><br/>
　　<span id="su_bai_sha_yi" about="#mwt293" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#su_bai_sha_yi" class="mw-selflink-fragment">宿白沙驛</a></span><br/>
　　<small about="#mwt294" typeof="mw:Transclusion">鶴注：年月同上。　洙曰：初過湖五里。顧注：<span class="book-name">湘中記</span>：湘川清照五六丈，下見底石如樗蒲，五色鮮明，白沙如霜雪，赤崖如朝霞。</small><br/>
　　水宿仍餘照，人煙復<small about="#mwt296" typeof="mw:Transclusion">扶又切</small>此亭。驛邊沙舊白，湖外草新青。萬象皆春氣，孤槎自客星。隨波無限月<small about="#mwt297" typeof="mw:Transclusion">一作景，一作好</small>，的的近<small about="#mwt298" typeof="mw:Transclusion">去聲</small>南溟。<br/>
　　<small about="#mwt299" typeof="mw:Transclusion">上四，白沙驛景。下四，宿驛有感。　黃生注：曰仍、曰復，見水程非止一日。三四即景，因地見時。五六即景，借物形己。巧法兼備。前詩先見地，後點宿字，此詩反之，是章法變化處。　水含殘照，亭起夕煙，此將晚之候。白沙，驛名。青草，湖名。拆開用之，倒裝以協韻耳。　趙汸注：皆春氣，見各有生意。自客星，見己獨飄零。按：二句乃一進一退格。　樓鑰云：的的，昭著貌，謂乘月之明，以到南溟也。<br/>
　　謝靈運詩：客遊倦水宿。<br/>
　　<span class="book-name">哀江南賦</span>：舟楫路窮，星漢非乘槎可上。黃注：此反用之。<br/>
　　梁簡文帝<span class="book-name">水月</span>詩：溶溶如潰璧，的的似沈鉤。吳均<span class="book-name">望新月</span>詩：的的與沙靜，灩灩逐波輕。宋之問<span class="book-name">寒宵引</span>：明月的的寒潭中。　<span class="book-name">杜臆</span>：<span class="book-name">莊子</span>：「南溟者，天池也」，本屬寓言，此將虛語作實用，妙在的的二字，此用古之一法。</small><br/>
　　<span id="xiang_fu_ren_ci" about="#mwt300" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#xiang_fu_ren_ci" class="mw-selflink-fragment">湘夫人祠</a></span><br/>
　　<small about="#mwt301" typeof="mw:Transclusion">鶴注：此大曆四年春作。祠在長沙府湘陰縣。　<span class="book-name">山海經</span>：洞庭之山，帝之二女居之。<span class="book-name">檀弓</span>：舜葬於蒼梧之野，三妃未之從也。陳澔注：舜長妃娥皇，次妃女英，三妃癸比。從堯而言，皆謂帝子，從舜而言，皆謂之妃。其曰湘君、湘夫人者，後人從湘起見，以水神尊之。　<span class="book-name">水經注</span>：太湖水西流，逕二妃廟南，世謂之黃陵廟。大舜之陟方也，二妃從征，溺於湘江，神遊洞庭之淵，出入瀟湘之浦，民為立祠水側焉。</small><br/>
　　肅肅湘妃廟，空牆碧水春。蟲書玉佩蘚，燕舞翠帷塵。晚泊登汀樹，微馨借<small about="#mwt302" typeof="mw:Transclusion">一作香惜</small>渚蘋。蒼梧恨不盡，染淚在叢筠。<br/>
　　<small about="#mwt303" typeof="mw:Transclusion">上四，祠中之景，記其淒涼。下四，祠外之景，致其感慨。首句點祠，次句記時。蘋樹斑筠，皆出祠後所觸目而徘徊者。　<span class="book-name">杜臆</span>：臣望君，不減妻望夫，蒼梧之恨，不為夫人發也。<br/>
　　<span class="book-name">詩</span>：肅肅在廟。<br/>
　　蟲書，蟲蝕如字書。衛恒<span class="book-name">書勢</span>：四曰蟲書。<br/>
　　李嶠詩：羅裙玉佩當軒出。董思恭詩：清音滿翠帷。杜詩詠<span class="book-name">琴臺</span>云：<a class="source" href="c11_du_shi_xiang_zhu__si_ku_quan_shu_ben__juan10.xhtml#qin_tai">野花留寶靨，蔓草見羅裙</a>。以此想像文君之容色，不妨作佳麗語。劉長卿<span class="book-name">題湘妃廟</span>云：苔痕斷珠履，草色帶羅裙。其詠神妃，言近於褻矣。此詩蟲書、燕舞二句，只摹寫祠中景物，自見莊雅。<br/>
　　生注：微馨，用黍稷馨香。渚蘋，用蘋蘩可薦。不曰薦而曰借，表己欲薦之誠耳。<br/>
　　<span class="book-name">博物志</span>：舜南巡，崩於蒼梧，二妃淚下，染竹成斑。</small><br/>
　　<small about="#mwt304" typeof="mw:Transclusion">黃生曰：空牆碧水，寫荒涼之狀。三四本屬荒涼，語轉濃麗。五事實，六意虛，七八倒敘，因淚筠而知妃恨耳，蒼梧何恨，恨不得從舜也。用本色作收，而自喻之旨已露。<br/>
　　又曰：首用肅肅二字，令人凜然起敬。較李羣玉「三女明粧」、「九疑如黛」，不離文士口角，幾於瀆神矣。公詩發源楚詞，波瀾故自老成，此章意味深厚，可當近體中<span class="book-name">九歌</span>。<br/>
　　許顗彦周曰：有客泊湘妃廟前，夜半偶不寐，見輿衛入廟中，置酒鼓瑟，心悸不敢窺。迨明方散，隱隱絕水浮空去。因入廟中，見詩四句，墨色猶未乾：「碧杜紅蘅縹緲香，冰絲彈月弄新涼。峰巒向曉渾相似，九處堪疑九斷腸。」</small><br/>
　　<span id="ci_nan_xi_wang" about="#mwt305" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#ci_nan_xi_wang" class="mw-selflink-fragment">祠南夕望</a></span><br/>
　　<small about="#mwt306" typeof="mw:Transclusion">公既謁湘夫人祠，次夕在祠南回望也。</small><br/>
　　百丈牽江色，孤舟泛日斜。興<small about="#mwt308" typeof="mw:Transclusion">去聲</small>來猶杖屨，目斷更雲沙。山鬼迷春竹，湘娥倚暮花。湖南清絕地，萬古一長嗟。<br/>
　　<small about="#mwt310" typeof="mw:Transclusion">上四，日夕望祠。下四，望中之情。　舟泛日斜，來途已遠，故杖屨登岸，猶如昨日，而目斷湘祠，渺隔雲沙矣。回想花竹幽冥，倍覺弔古淒涼耳。　張綖曰：如此清絕之地，徒為遷客羈人之所歷，此萬古所以同嗟也。結語極有含蓄。<br/>
　　舟行上水，故用百丈竹索。<br/>
　　<span class="book-name">楚辭·山鬼</span>章：余處幽篁兮，終不見天。　迷，遮迷也。<br/>
　　郭璞<span class="book-name">江賦</span>：協靈爽於湘娥。　湘娥，即屈平所謂湘妃也。</small><br/>
　　<small about="#mwt312" typeof="mw:Transclusion">黃生曰：此近體中弔屈原賦也，結亦自喻。日夕望祠，髣髴山鬼湘娥，如見靈均所賦者，因歎地雖清絕，而俯仰興懷，萬古共一長嗟，此借酒杯以澆塊磊。山鬼湘娥，即屈原也。屈原，即少陵也。</small><br/>
　　<span id="shang-n2506" about="#mwt313" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#shang-n2506" class="mw-selflink-fragment">上<small about="#mwt314" typeof="mw:Transclusion">時掌切</small>水遣懷</a></span><br/>
　　<small about="#mwt315" typeof="mw:Transclusion">梁權道謂是大曆四年自岳入潭時作。　趙子櫟<span class="book-name">年譜</span>：自岳之潭之衡，為上水，自衡回潭為下水。</small><br/>
　　我衰太平時，身病戎馬後。蹭蹬多拙為，安得不皓首。驅馳四海内，童稚日餬口。但遇新少<small about="#mwt316" typeof="mw:Transclusion">去聲</small>年，少逢舊親友。<br/>
　　<small about="#mwt317" typeof="mw:Transclusion">此傷老病飄流，從敘懷說起。　太平，指天寶以前。戎馬，指至德以後。蹭蹬，謂貶官入幕。童稚，謂攜子遠遊。<br/>
　　<span class="book-name">左傳</span>：餬其口於四方。</small><br/>
　　低頭下<small about="#mwt318" typeof="mw:Transclusion">去聲</small>邑地，故人知善誘。後生血氣豪，舉動見老醜。窮迫挫曩懷，常如中<small about="#mwt319" typeof="mw:Transclusion">去聲</small>風走。一紀出西蜀，於今向南斗。<br/>
　　<small about="#mwt320" typeof="mw:Transclusion">此歎無交可依，乃上水之故。　親友知而善誘，舊交款洽也。少年視為老醜，新知輕薄也。窮途既無可仗之人，則奔走南行，實非得已矣。夔州詩云「<a class="source" href="c21_du_shi_xiang_zhu__si_ku_quan_shu_ben__juan20.xhtml#xi_zuo_pai">新知已暗疏</a>」，後生之交態可知。<br/>
　　郭有道碑：善誘善導，仁而愛人。<br/>
　　阮藉詩：朝為美少年，夕暮成老醜。<br/>
　　朱浮<span class="book-name">與彭寵書</span>：伯通獨中風狂走，自捐盛時。<br/>
　　公自<span class="date" title="758年">乾元元年</span>入蜀，至大曆三年出峽，凡十一年，殆將近一紀也。</small><br/>
　　孤舟亂春華<small about="#mwt321" typeof="mw:Transclusion">一作草</small>，暮齒依蒲柳。冥冥九疑葬，聖者骨已<small about="#mwt322" typeof="mw:Transclusion">一作亦</small>朽。蹉跎陶唐人，鞭撻日月久。中間屈賈輩，讒毁竟自取<small about="#mwt323" typeof="mw:Transclusion">叶此苟切</small>。鬱悒<small about="#mwt324" typeof="mw:Transclusion">樊作悒，一作没</small>二悲魂，蕭條猶在否。<br/>
　　<small about="#mwt325" typeof="mw:Transclusion">此上水而動弔古之思。　春華蒲柳，即所見以興感。言舜葬九疑，其骨已朽，因思陶唐至今，人生代謝久矣。中間如屈賈忠魂，尚有存焉者乎。此從暮齒而傷歎及之。<br/>
　　柳惲詩：春華復將晚。<br/>
　　<span class="book-name">世說</span>：蒲柳之質，望秋先零。<br/>
　　<span class="book-name">山海經</span>：九疑山，舜所葬，在長沙零陵界中。<br/>
　　<span class="book-name">史記</span>：老子曰：人存而骨已朽矣。</small><br/>
　　<small about="#mwt326" typeof="mw:Transclusion"><span class="book-name">元和郡縣志</span>：堯先居唐，後居陶丘，故曰陶唐氏。<br/>
　　鞭撻日月，猶云驅送歲月。朱注以陶唐人為羲和，引公詩「<a class="source" href="c3_du_shi_xiang_zhu__si_ku_quan_shu_ben__juan02.xhtml#tong_zhu_gong_deng_ci_en_si_ta-n655">羲和鞭白日</a>」為證，是也。或謂指唐堯，或謂指湘妃，或謂公自言唐杜皆唐堯之後，俱非。　<span class="book-name">淮南子</span>：日駕車以行，羲和為御。<br/>
　　讒毀自取，言忠直取忌。</small><br/>
　　崷崒清湘石，逆行雜林藪。篙工密逞巧，氣若酣杯酒。歌謳互激越<small about="#mwt328" typeof="mw:Transclusion">一作遠</small>，回斡<small about="#mwt329" typeof="mw:Transclusion">烏括切</small>明<small about="#mwt330" typeof="mw:Transclusion">一作相</small>受授。善<small about="#mwt331" typeof="mw:Transclusion">一作蓋</small>知應<small about="#mwt332" typeof="mw:Transclusion">平聲</small>觸類，各藉頴脱手。古來經濟才，何事獨罕有。<br/>
　　<small about="#mwt333" typeof="mw:Transclusion">此上水而述行舟之事。　水中石露，則舟經險。岸多林藪，則路易迷。上水，故曰逆行。謳歌句，言其氣壯。回斡句，言其力巧。　趙曰：回斡，回旋斡轉其船也。舟人首尾相呼，以求水脉，謂之受授。善知者若能觸類以推，則凡事皆如鋒頴之脱手矣。乃從來經濟之才如操舟敏捷者，何獨罕有乎。下四句，拓開立論。<br/>
　　<span class="book-name">易</span>：引而伸之，觸類而長之。<br/>
　　<span class="book-name">趙國策</span>：毛遂曰：使遂蚤得處囊中，乃潁脱而出。</small><br/>
　　蒼蒼衆色晚，熊掛玄蛇吼。黃羆在樹顛，正為<small about="#mwt334" typeof="mw:Transclusion">于偽切</small>羣虎守。羸骸將何適，履險顏益厚。庶與達者論<small about="#mwt335" typeof="mw:Transclusion">平聲</small>，吞聲混瑕垢。<br/>
　　<small about="#mwt336" typeof="mw:Transclusion">末乃觸景生愁，結出遣懷之意。熊蛇羆虎，見聞可畏，羸軀又且履險，總緣窮迫所致，其欲達觀以混塵俗，見前途亦未必有知音也。　此章前後三段各八句，中間二段各十句。<br/>
　　<span class="book-name">詩義疏</span>：熊能攀緣上高樹，見人則顛倒投地而下。朱注：<span class="book-name">爾雅</span>：羆如熊，黃白文。柳宗元<span class="book-name">熊說</span>：鹿畏貙，貙畏虎，虎畏羆。詳詩意，正言熊升樹而伺虎也。<br/>
　　<span class="book-name">左傳</span>：瑾瑜匿瑕，國君舍垢。<br/>
　　公初入蜀，則曰「<a class="source" href="c10_du_shi_xiang_zhu__si_ku_quan_shu_ben__juan09.xhtml#chou_gao_shi">故人供祿米</a>」，在梓閬，則曰「<a class="source" href="c12_du_shi_xiang_zhu__si_ku_quan_shu_ben__juan11.xhtml#ke_ye">途窮仗友生</a>」，再還蜀，則曰「<a class="source" href="c15_du_shi_xiang_zhu__si_ku_quan_shu_ben__juan14.xhtml#chun_ri_jiang_cun_wu_shou">客身逢故舊</a>」，初到夔，則曰「親故時相問」。至此，則親朋絕少，旅況益艱，故篇中多抑鬱悲傷之語。</small><br/>
　　<span id="qian_yu" about="#mwt338" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#qian_yu" class="mw-selflink-fragment">遣遇</a></span><br/>
　　<small about="#mwt339" typeof="mw:Transclusion">鶴注：當是大曆四年春，自岳之潭時作。詩云「駕洪濤」，見其為上水也。　黃生注：題曰「遣遇」，謂雖遇風濤之險，猶得遂其生理，不若迫於征役者，有死亡離散之悲，故以此自遣也。</small><br/>
　　磬折辭主人，開帆駕洪濤。春水滿南國，朱崖雲日高。舟子廢寢食，飄風爭所操。我行匪利涉，謝爾從<small about="#mwt340" typeof="mw:Transclusion">去聲</small>者勞。<br/>
　　<small about="#mwt341" typeof="mw:Transclusion">此敘舟行景事。　主人，中途所遇者。從者，指操舟之人。<br/>
　　<span class="book-name">曲禮</span>：立則磬折垂佩。<span class="book-name">莊子</span>：夫子曲腰磬折。<br/>
　　<span class="book-name">湘中記</span>：赤崖若朝霞。朱崖正指此。<br/>
　　<span class="book-name">易</span>：利涉大川。</small><br/>
　　石間采蕨女，鬻市<small about="#mwt342" typeof="mw:Transclusion">一作菜</small>輸官曹。丈夫死百役，暮返空村號<small about="#mwt343" typeof="mw:Transclusion">平聲</small>。聞見事略同，刻剥及錐刀。貴人豈不仁，視汝如莠蒿。索<small about="#mwt344" typeof="mw:Transclusion">音色</small>錢多門戶，喪<small about="#mwt345" typeof="mw:Transclusion">去聲</small>亂紛嗷嗷。奈何黠吏徒，漁奪成逋逃。自喜遂生理，花時甘<small about="#mwt346" typeof="mw:Transclusion">一作貰，侍夜切</small>縕袍。<br/>
　　<small about="#mwt347" typeof="mw:Transclusion">此見民困而慨歎。　六句為案，八句為斷。鬻蕨輸官，公所目見。空村女號，兼舉所聞也。喪亂征求，貴人無可如何。豪吏侵奪，貴人獨可坐視乎。曰豈不仁，諷刺隱然。公之甘心縕袍，此遣遇之詞，亦見窮途之狀。　此章上八句，下十四句。<br/>
　　<span class="book-name">左傳</span>：錐刀之末。<br/>
　　劉孝綽詩：黠吏本須裁，豪民亦難御。<br/>
　　<span class="book-name">前漢書</span>：吏以貨賂為市，漁奪百姓，侵牟萬民。　<span class="book-name">書</span>：逋逃藪。<br/>
　　<span class="book-name">抱朴子</span>：縕袍麗於袞服。</small><br/>
　　<span id="jie_you" about="#mwt348" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#jie_you" class="mw-selflink-fragment">解憂</a></span><br/>
　　<small about="#mwt349" typeof="mw:Transclusion">鶴注：此亦自岳之潭時作。　<span class="book-name">杜臆</span>：題與他處異，乃幸憂之得解，而追記其事，欲人觸類於兹也。</small><br/>
　　減米散同舟，路難思共濟。向來雲濤盤，衆力亦不細。呀坑<small about="#mwt350" typeof="mw:Transclusion">吳趙作坑，一作帆，一作吭</small>瞥眼過，飛櫓本無蒂。得失瞬息間，致遠宜恐泥<small about="#mwt351" typeof="mw:Transclusion">去聲</small>。<br/>
　　<small typeof="mw:Transclusion">此脱險防危之意。　散米本期濟衆，而遇險終藉其力，此溯從前之事。渡坑雖免風波，而涉遠尚恐沮滯，此慮將來之事。　趙注：雲濤盤，言雲濤之間，盤轉未出，方言所謂盤灘也。舊注以雲濤盤為灘名，恐是附會。呀坑者，淤坑，如口之呀開也。<br/>
　　<span class="book-name">易略例</span>：同舟而濟，吳越何慮乎異心。</small><br/>
　　百慮視安危，分明曩賢計。兹理庶可廣，拳拳期勿替。<br/>
　　<small about="#mwt352" typeof="mw:Transclusion">此小心處世之道。　視安若危，此即前賢慮事深計，若能推此以行，凡事可免傾覆。所宜拳拳而勿忘者。<span class="book-name">杜臆</span>云：此<span class="book-name">易傳</span>所謂「懼以終始，其要无咎」也。　此章上八句，下四句。</small><br/>
　　<span id="su_zao_shi_pu" about="#mwt353" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#su_zao_shi_pu" class="mw-selflink-fragment">宿鑿石浦</a></span><br/>
　　<small about="#mwt354" typeof="mw:Transclusion">此大曆四年二月初作。　鶴注：浦當在洞庭之上，近於潭州。邵寶曰：鑿石浦，在今長沙府湘潭縣西。　趙子櫟<span class="book-name">年譜</span>：登潭州，泝湘，宿鑿石浦。過津口，次空靈岸，宿花石戍，過衡山。</small><br/>
　　早宿賓從<small about="#mwt356" typeof="mw:Transclusion">去聲</small>勞，仲春江山麗。飄風過無時，舟楫不敢<small about="#mwt357" typeof="mw:Transclusion">一作敢不，非</small>繫<small about="#mwt358" typeof="mw:Transclusion">音計</small>。迴塘澹暮色，日没衆星嘒。闕月殊未生，青燈死分翳。<br/>
　　<small about="#mwt359" typeof="mw:Transclusion">此宿浦景事。　上水逆風，賓從皆助力行舟，故勞而早宿。江邊風狂浪急，故不敢繫舟，而移入回塘以避之。他本作敢不繫舟者，非是。　初三之月，為<span title="哉，始也。始生明，月三日。注見前" class="comment">哉生明</span>，闕未生，必初二也。燈死無光，故分夜色之陰翳。<br/>
　　<span class="book-name">詩</span>：嘒彼小星。注：嘒，微貌。<br/>
　　<span class="book-name">記</span>：月三五而盈，三五而闕。</small><br/>
　　窮途多俊異，亂世少恩惠。鄙夫亦放蕩，草草頻年<small about="#mwt361" typeof="mw:Transclusion">一作卒</small>歲。斯文憂患餘，聖哲垂彖繫。<br/>
　　<small about="#mwt362" typeof="mw:Transclusion">此宿浦敘情。　多俊異，指賓從。少恩惠，中路乏周旋者。<span class="book-name">杜臆</span>：俊異因窮途而多，見窮之有益於人。恩惠因亂世而少，見少惠不當責備於人。末聯，公之自負不淺，窮而有以自樂矣。非知道，安能作此語。一部詩章，公以當彖繫，可以尋常韻語目之乎。　此章上八句，下六句。<br/>
　　<span class="book-name">易傳</span>：作<span class="book-name">易</span>者，其有憂患乎。　文王蒙難而作彖，孔子<span title="說苑·至公：孔子生於亂世，莫之能容也。故言行於君，澤加於民，然後仕。言不行於君，澤不加於民，則處。" class="comment">莫容</span>而贊<span class="book-name">易</span>，皆從憂患得之。彖，謂卦辭。繫，謂<span class="book-name">繫辭傳</span>。</small><br/>
　　<span id="zao_xing" about="#mwt363" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#zao_xing" class="mw-selflink-fragment">早行</a></span><br/>
　　<small about="#mwt364" typeof="mw:Transclusion">鶴注：此大曆四年作。三年九月，吐蕃入寇，白元光破吐蕃於靈武，所謂干戈也。</small><br/>
　　歌哭俱在曉，行邁有期程。孤舟似昨日，聞見同一聲。<br/>
　　<small about="#mwt365" typeof="mw:Transclusion">此記早行之事。　<span class="book-name">杜臆</span>：哭因兵亂，歌亦悲歌，行邁有程，故曉遂開舟。每日俱逢歌哭，故曰同一聲。<br/>
　　<span class="book-name">列子</span>：雍門之人，至今善歌哭。</small><br/>
　　飛鳥數<small about="#mwt366" typeof="mw:Transclusion">音朔，一作散</small>求食，潛魚何<small about="#mwt367" typeof="mw:Transclusion">師作何，一作亦</small>獨驚。前王作網罟，設法害生成。碧藻非不茂，高帆終日征。干戈未<small about="#mwt368" typeof="mw:Transclusion">一作異</small>揖讓，崩迫關<small about="#mwt369" typeof="mw:Transclusion">從樊本，一作開</small>其情。<br/>
　　<small about="#mwt370" typeof="mw:Transclusion">此借魚鳥以興畏亂之意。　黃生注：鳥以求食，不能安居，魚雖安水，而又有網罟之患，今對此碧藻，猶然挂帆亟征，是求食之鳥，兼為罹網之魚矣。崩迫，指歌哭者。關情，觸於聞見也。　此章上四句，下八句。<br/>
　　<span class="book-name">易</span>：作結繩而為網罟。<br/>
　　<span class="book-name">莊子</span>：湯武之干戈，堯舜之揖讓。<br/>
　　任昉表：無任崩迫之情。言崩裂迫切也。</small><br/>
　　<span id="guo_jin_kou" about="#mwt371" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#guo_jin_kou" class="mw-selflink-fragment">過津口</a></span><br/>
　　<small about="#mwt372" typeof="mw:Transclusion">鶴注：此大曆四年春作。　津口，當在衡山相近之處，夢弼謂屬江陵。</small><br/>
　　南岳自兹近，湘流東逝深。和風引桂楫，春日漲雲岑。<br/>
　　<small about="#mwt373" typeof="mw:Transclusion">此舟行之景。　南岳在西南，則湘水屬東流矣。風日二句，寫春氣融和之象。<br/>
　　<span class="book-name">詩</span>：<span title="詩·衛風·竹竿：檜楫松舟。" class="comment">桂楫松舟</span>。<br/>
　　陶潛詩：近憩雲岑。雲岑，即雲峰。漲，謂日光浮於雲上。</small><br/>
　　回道<small about="#mwt374" typeof="mw:Transclusion">一作首</small>過津口，而多楓樹林。白魚困密網，黃鳥喧佳音。物微限通塞<small about="#mwt375" typeof="mw:Transclusion">先則切</small>，惻隱仁者心。<br/>
　　<small about="#mwt376" typeof="mw:Transclusion">此咏物之情。　回道，猶言紆道。　黃生注：魚困鳥喧，物之通塞雖異，在仁者自宜一視，何獨使魚困於密網乎。<br/>
　　阮籍詩：湛湛長江水，上有楓樹林。<br/>
　　魏文帝詩：重罝施密網。<br/>
　　<span class="book-name">詩</span>：睍睆黃鳥，載好其音。<br/>
　　<span class="book-name">易</span>：知通塞也。</small><br/>
　　瓮餘不盡酒，膝有無聲琴。聖賢兩寂寞，眇眇獨開襟。<br/>
　　<small about="#mwt377" typeof="mw:Transclusion">此自敘己懷。　酌酒對琴，舟中自得之趣。洙云：傷時無君子，故獨開襟而已。<span class="book-name">杜臆</span>：公在窮途，遇風平舟利，便自怡神，知其胸中無宿物矣。　此章首尾各四句，中間六句。<br/>
　　陸機詩：瓮餘殘酒，膝有横琴。<span class="book-name">晉書</span>：陶潛常蓄無絃琴一張。庾信詩：有菊翻無酒，無絃則有琴。</small><br/>
　　<span id="ci_kong_ling_an" about="#mwt378" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#ci_kong_ling_an" class="mw-selflink-fragment">次空靈岸</a></span><br/>
　　<small about="#mwt379" typeof="mw:Transclusion">鶴注：當是大曆四年春作。　蔡曰：空靈，當作空舲，刀筆誤耳。<span class="book-name">水經注</span>：湘水縣北有空舲峽，驚浪雷奔，濬同三峽。<span class="book-name">十道四蕃志</span>：湘水有空舲灘。<span class="book-name">一統志</span>：空舲岸，在湘潭縣西一百六十里。</small><br/>
　　沄沄逆素浪，落落展清眺。幸有舟楫遲，得盡所歷妙。<br/>
　　<small about="#mwt380" typeof="mw:Transclusion">從次岸敘起。　申涵光曰：停舟遍歷，亦見客途韻事。<br/>
　　楊德周曰：沄沄，浪紋也。落落，曠遠意。　<span class="book-name">長楊賦</span>：沄沄沸渭。</small><br/>
　　空靈霞石峻，楓栝<small about="#mwt381" typeof="mw:Transclusion">一作枯</small>隱奔峭。青春猶無<small about="#mwt382" typeof="mw:Transclusion">一作有</small>私，白日已<small about="#mwt383" typeof="mw:Transclusion">一作亦</small>偏照。可使營吾居<small about="#mwt384" typeof="mw:Transclusion">一作屋</small>，終焉託長嘯。毒瘴未足憂，兵戈滿邊徼。<br/>
　　<small about="#mwt385" typeof="mw:Transclusion">此羡空靈岸景。　石峭如奔，喜其高聳。白日偏照，喜其軒敝。故欲託此以嘯歌，但恐兵戈滿地，未堪卜居終身耳。<br/>
　　<span class="book-name">湘中記</span>：赤岸如朝霞。　張載賦：霞石駁落。<br/>
　　黃生注：峭壁隱天，故有白日偏照之語。<br/>
　　就中原而言，湖南為邊徼之地。</small><br/>
　　嚮者留遺恨，恥為達人誚。迴帆覬賞延，佳處領其要。<br/>
　　<small about="#mwt386" typeof="mw:Transclusion">末期遍覽名勝也。　遺恨，謂遊踪未到。佳處領要，不但斯岸所歷矣。<span class="book-name">杜臆</span>：領要一語，此别具隻眼者。公每經一處，必即景賦詩，無不敻絕，蓋所領得其要也。　此章首尾各四句，中間八句。<br/>
　　潘尼詩：迴帆轉高岸，歷日得延賞。</small><br/>
　　<small about="#mwt388" typeof="mw:Transclusion">黃生曰：道途雖苦征役，然有山水之趣。入蜀及湖南諸詩，一邊述征行，一邊志賞眺，襟次已越俗流，然猶云「恥為達人誚」，尚有經過草草之憾也。</small><br/>
　　<span id="su_hua_shi_shu" about="#mwt389" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#su_hua_shi_shu" class="mw-selflink-fragment">宿花石戍</a></span><br/>
　　<small about="#mwt390" typeof="mw:Transclusion">鶴注：此大曆四年春入潭州作。<span class="book-name">唐書</span>：潭州長沙，有淥口、花石二戍。</small><br/>
　　午辭空靈岑，夕得花石戍。岸疏開闢水<small about="#mwt391" typeof="mw:Transclusion">一作山</small>，木雜古今樹。地蒸南風盛，春熱西日暮。四序本平分，氣候何迴互。茫茫天造<small about="#mwt392" typeof="mw:Transclusion">一作地</small>間<small about="#mwt393" typeof="mw:Transclusion">一作開</small>，理亂豈恒數。<br/>
　　<small about="#mwt394" typeof="mw:Transclusion">此記戍前景物時候。　朱注：即此地蒸春熱，寒暑平分之氣，猶迴互不齊，何怪理亂之無常，即二句引起下意。<br/>
　　<span class="book-name">九辯</span>：皇天平分四時兮。<br/>
　　<span class="book-name">海賦</span>：迴互萬里。<br/>
　　<span class="book-name">易</span>：天造草昧。</small><br/>
　　繫<small about="#mwt395" typeof="mw:Transclusion">音計</small>舟盤藤輪，杖策古樵路。罷<small about="#mwt396" typeof="mw:Transclusion">音疲</small>人不在村，野圃泉自注。柴扉雖蕪没，農器尚牢固。山東殘逆氣，吳楚守王度。誰能叩君門，下<small about="#mwt397" typeof="mw:Transclusion">去聲</small>令減征賦。<br/>
　　<small about="#mwt398" typeof="mw:Transclusion">此登岸而傷民困也。　繫舟之後，杖策而行，見其民罷征戍，村野荒涼，因歎吳楚之人，未經寇逆，奈何窮迫至此，誰能一叩帝閽，而下寬賦之令乎。　<span class="book-name">杜臆</span>：罷人四句，讀之悽然，便堪入告。　朱注：山東，謂河北諸降將。<span class="book-name">唐史</span>：大曆四年三月，遣御史税商錢。時必吳楚為甚，故末語云然。　此章上下各十句。<br/>
　　舟纜盤岸，圓若藤輪也。<br/>
　　<span class="book-name">祈招</span>詩：思我王度。<br/>
　　盧世㴶曰：杜公紀行詩，從發秦州至萬丈潭，從發同谷至成都府，入天穿水，萬壑千崖，雨雪煙虹，朝朝暮暮，一切可怪、可吁、可娛、可憶之狀，觸目經心，直取其髓，而犁然次諸掌上。嗣是金華山觀，去通泉十五里山水，清溪驛、鑿石浦、津口、空靈岸、花石戍、晚洲、衡州，莫不隨處點綴，盡妙領佳，統成少陵一部遊記，留譜與人。</small><br/>
　　<span id="zao_fa" about="#mwt399" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#zao_fa" class="mw-selflink-fragment">早發</a></span><br/>
　　<small about="#mwt400" typeof="mw:Transclusion">鶴注：此亦上水所作，故詩云「早行篙師怠，席挂風不正」。</small><br/>
　　有求常百慮，斯文亦吾病。以兹朋故多，窮老驅馳併。早行篙師怠，席掛風不正。昔人戒垂堂，今則奚奔命。<br/>
　　<small about="#mwt401" typeof="mw:Transclusion">首敘早發之故。　<span class="book-name">杜臆</span>：以斯文而朋故多，以朋多而驅馳併，意在有求，一有求便須百慮，是反以斯文受病也。語極曲折，總為苦於有求，以此自病，不能解脱，而遷病於斯文，然斯文不任受病也，可以窺其苦衷矣。　公之奔命，為謀生計也。<br/>
　　朋故，朋友故舊也。<br/>
　　<span class="book-name">左傳</span>：罷於奔命。</small><br/>
　　濤翻黑蛟躍，日出黃霧映。煩促瘴豈侵，頹倚睡未<small about="#mwt402" typeof="mw:Transclusion">一作還</small>醒<small about="#mwt403" typeof="mw:Transclusion">去聲</small>。僕夫問盥櫛，暮顏<small about="#mwt404" typeof="mw:Transclusion">一作未</small>靦青鏡。隨意簪葛巾，仰慚林花盛。<br/>
　　<small about="#mwt406" typeof="mw:Transclusion">此記早發景事。　上四，苦風土之惡。下四，傷年齒之衰。<br/>
　　鮑照詩：騰沙鬱黃霧，翻浪揚白鷗。<br/>
　　謝朓詩：青鏡悲曉髮。</small><br/>
　　側聞夜來寇，幸喜囊中淨。艱危作遠客，干請傷直性。薇蕨餓首<small about="#mwt407" typeof="mw:Transclusion">去聲</small>陽，粟馬資歷聘。賤子欲適<small about="#mwt408" typeof="mw:Transclusion">音的</small>從，疑誤此二柄。<br/>
　　<small about="#mwt409" typeof="mw:Transclusion">末乃早發傷感。　艱危作客，不得不干請，一涉干請，自慚非本性，此所以「有求常百慮」也。下文正申明此意，言不能抗節高隱，如夷齊之窮餓，又不屑屈己逢人，如儀秦之歷聘。進退兩無所適，幾疑誤於此二途矣。　此章三段，各八句。<br/>
　　<span class="book-name">伯夷列傳</span>：義不食周栗，隱於首陽山，採薇而食之。及餓且死，乃作歌曰：登彼西山兮，採其薇矣。<br/>
　　舊注：蘇秦、張儀，歷聘六國，諸侯皆以粟馬迎之。<span class="book-name">杜臆</span>引孟子傳食諸侯事，非也。<br/>
　　<span class="book-name">左傳</span>：吾誰適從。<br/>
　　遠注：<span class="book-name">韓非子</span>有<span class="book-name">二柄</span>篇，此借用其事。<br/>
　　<span class="book-name">䂬溪詩話</span>曰：杜詩「<a class="source" href="c5_du_shi_xiang_zhu__si_ku_quan_shu_ben__juan04.xhtml#zi_jing_fu_feng_xian_xian_yong_huai_wu_bai_zi-n801">許身一何愚，自比稷與契</a>」，其平居趨嚮，自是唐虞上人。有時自方儀秦，似不可曉。「<a class="source" href="c24_du_shi_xiang_zhu__si_ku_quan_shu_ben__juan23.xhtml#mu_dong_song_su_si_lang_xi_bing_cao_shi_gui_zhou">飄飄蘇季子、六印佩何遲</a>」、「<a class="source" href="#jiang_kuo_fu_gao_dong">敝裘蘇季子，歷國未知還</a>」、「<a class="source" href="c24_du_shi_xiang_zhu__si_ku_quan_shu_ben__juan23.xhtml#feng_song_wei_liu_zhang_you_shao">季子黑貂敝，得無妻嫂欺</a>」，戰國奸民蘇張為渠，此老不應未喻。及觀「薇蕨餓首陽，粟馬資歷聘。賤子欲適從，疑誤此二柄」，其意甚明，前言蓋戲耳。</small><br/>
　　<span id="ci_wan_zhou" about="#mwt410" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#ci_wan_zhou" class="mw-selflink-fragment">次晚洲</a></span><br/>
　　<small about="#mwt411" typeof="mw:Transclusion">鶴注：此亦四年春入潭時所作。　<span class="book-name">杜臆</span>：洲在湘潭。</small><br/>
　　參錯雲石稠，坡陁風濤壯。晚洲適知名，秀色固異狀。棹經垂猿把，身在度鳥上。擺浪散帙妨，危沙折<small about="#mwt412" typeof="mw:Transclusion">一作拆</small>花當<small about="#mwt413" typeof="mw:Transclusion">去聲</small>。<br/>
　　<small typeof="mw:Transclusion">此次洲之景。　秀色異狀，承雲石參錯，此晚洲佳勝也。棹經四句，言春水漲而船勢高也。　散帙在船，浪動則看書有礙。花發沙前，舟近則折之為便。以當對妨，乃便當之當。<span class="book-name">杜臆</span>說是。舊注以花當為花根，誤。<br/>
　　江淹詩：石林上參錯。　沈約詩：煙林雲石稠。<br/>
　　垂猿把，猿把樹枝而垂飲也。<br/>
　　虞騫詩：澄潭寫度鳥。　遠注：孔德紹詩「逆浪取花難」與「危沙折花當」可以反證。</small><br/>
　　羈離暫愉悦，羸老反惆悵。中原未解兵，吾得終疏放。<br/>
　　<small about="#mwt414" typeof="mw:Transclusion">此次洲之情。　對景暫喜，而忽然惆悵者，思及中原多故，得終疏放於江湖否耶。　此章前八句，後四句。</small><br/>
　　<span id="qing_ming_er_shou" about="#mwt415" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#qing_ming_er_shou" class="mw-selflink-fragment">清明二首</a></span><br/>
　　<small about="#mwt416" typeof="mw:Transclusion">鶴注：當是大曆四年春，初到潭州時作。</small><br/>
　　朝來新火起新煙，湖色春光淨客船。繡羽銜<small about="#mwt417" typeof="mw:Transclusion">一作衝</small>花他自得，紅顏騎竹我無緣。胡童結束還難有，楚女腰肢亦可憐。不見定王城舊處，長懷賈傅井依然。虚霑<span class="name">周<small about="#mwt418" typeof="mw:Transclusion">舊作焦</small>舉</span>為寒食，實藉<span class="name">君平</span><small about="#mwt419" typeof="mw:Transclusion">一作嚴君</small>賣卜錢。鐘鼎山林各天性，濁醪麤飯任吾年。<br/>
　　<small about="#mwt420" typeof="mw:Transclusion">此章先咏長沙景事，後及清明感懷，在六句分截。　新火春光，點敘清明。鳥銜花，兒騎竹，童裝胡服，女作細腰，此皆舟前所見者。定王城，賈傅井，思長沙遺跡也。寒食之時，周舉雖開火禁，而舟鮮熟食，故曰虚霑，此皆無錢之故，因思君平賣卜以自給。濁酒麤飯，即舟中飲食。　<span class="book-name">杜臆</span>以胡童承竹馬，楚女頂繡羽，未免重出，不如分作四項。<br/>
　　唐制：清明日，賜百官新火。<br/>
　　鮑照<span class="book-name">芙蓉賦</span>：曜繡羽以晨過。　宋之問詩：銜花翡翠來。<br/>
　　<span class="book-name">世說</span>：桓温少時，與殷洪共騎竹馬。　傅咸詩：參辰曠隔會無緣。<br/>
　　楚雜苗蠻，故有胡童之服。<br/>
　　<span class="book-name">後漢·馬瘳列傳</span>：引<span class="book-name" title="左傳">傳</span>曰：吳王好劍客，百姓多瘡瘢。楚王好細腰，宮中多餓死。　梁簡文帝詩：腰肢本猶絕，眉眼特驚人。<br/>
　　<span class="book-name">水經注</span>：高祖五年，封吳芮為長沙王，城即芮築。景帝二年，封唐姬子發為王，都此。<span class="book-name">寰宇記</span>：潭州長沙縣定王廟，在縣東一里，廟連岡，高七丈，俗謂之定王岡。<br/>
　　盛弘之<span class="book-name">荆州記</span>：湘州南市之東有賈誼宅，宅中有井，小而深，上歛下大，狀似壺，即誼所穿也。井旁有石，有局脚食床，可容一人坐，形制甚古。<br/>
　　洪容齋<span class="book-name">隨筆</span>：<span class="book-name">左傳</span>：晉文公賞從亡者，介之推不言祿，祿亦弗及，遂與母偕隱而死。晉侯求之不獲，以緜上為之田。<span class="book-name">史記</span>：子推從者書宮門，有一蛇獨怨之語，文公見其書，使人召之則亡，聞其入緜上山中，於是環山封之，名曰介山。劉向<span class="book-name">新序</span>始云子推怨於無爵齒，去而之介山之上，文公待之不肯出，以謂焚其山宜出，遂不出而焚死。<span class="book-name">汝南先賢傳</span>云：太原舊俗，以介子推焚骸，一月寒食。<span class="book-name">鄴中記</span>云：并州俗，冬至後一百五日，為子推斷火，冷食三日。<span class="book-name">後漢·周舉傳</span>云：太原一郡舊俗，以介子推焚骸，有龍忌之禁，士民每冬至，輒一月寒食，莫敢煙爨。舉為并州刺史，乃作書置子推廟，言盛冬去火，殘損民命，非賢者之意，示民使還溫食。然所謂寒食，乃是冬中，非今二三月間也。<br/>
　　庾信詩：成都賣卜錢。<br/>
　　趙注：撃鐘而食，列鼎而烹，富貴人之事也。</small><br/>
　　<small about="#mwt421" typeof="mw:Transclusion">朱瀚曰：朝來、率爾、新火、新煙，重複。繡羽，字面塵坌。銜花、騎竹，屬對不倫。他自得、我無緣、還難有、亦可憐，純是暮氣，豈少陵頓挫本色。正自孤舟老病，牽情楚女腰肢，甚無謂矣。出言有章者，不應如是。城舊處，井依然，神理安在。鐘鼎山林、濁醪麤飯，堆積陳腐。各天性、任吾年，與他自得、亦可憐等，同一庸軟耳。</small><br/>
　　此身飄泊苦西東，右臂偏枯半耳聾。寂寂繫<small about="#mwt422" typeof="mw:Transclusion">音計</small>舟雙下<small about="#mwt423" typeof="mw:Transclusion">去聲</small>淚，悠悠伏枕左書空。十年蹴踘將雛遠，萬里鞦韆習俗同。旅雁上<small about="#mwt424" typeof="mw:Transclusion">上聲</small>雲歸紫塞，家人鑽火用青楓。秦城樓閣煙<small about="#mwt425" typeof="mw:Transclusion">一作鶯</small>花裏，漢主山河錦繡中。春水<small about="#mwt426" typeof="mw:Transclusion">一作風水</small>春來洞庭闊，白蘋愁殺白頭翁。<br/>
　　<small about="#mwt427" typeof="mw:Transclusion">次章，先慨飄流之迹，後歎清明景事，亦六句分截。　繫舟，承飄泊。左書空，應右臂枯。將雛遠，遠在楚中。習俗同，同於長安。紫塞雁，仍指長安。青楓火，又指楚中。秦城、漢主，思長安而不見也。洞庭、白蘋，歎楚中之淹滯也。<br/>
　　<span class="book-name">管子</span>：入國，聾盲喑啞，跛躠偏枯者，上收而養之。<span class="book-name">黃帝素問</span>：風疾或為偏枯。<br/>
　　<span class="book-name">漢·藝文志</span>：<span class="book-name">蹴踘</span>二十五篇。顏注：鞠，以韋為之，實以物，蹴蹋為戲樂也。<span class="book-name">杜臆</span>：蹴踘乃軍中撃毬之戲，與下「將雛」方關合。將雛，謂挈子而行。樂府有<span class="book-name">鳳將雛</span>。<br/>
　　宗懔<span class="book-name">歲時記</span>：寒食有打毬、鞦韆、施鉤之戲。　<span class="book-name">古今藝術圖</span>：以綵繩懸木立架，士女坐立其上，推引之，謂之鞦韆。一云當作千秋，本出漢宮祝壽詞，後人倒讀，又易其字為鞦韆耳。<br/>
　　<span class="book-name">蕪城賦</span>：北走紫塞雁門。<br/>
　　<span class="book-name">全唐詩話</span>：劉禹錫盛稱春水二句，謂兩春字叠用見妙。<br/>
　　<span class="book-name">杜臆</span>：蘋，大萍也，五月開花，白色，清明未花，用成語耳。</small><br/>
　　<small about="#mwt428" typeof="mw:Transclusion">朱瀚曰：起四句，竟似貧病挐舟，乞嗟來之食者，有一字近少陵風骨否。因右臂偏枯，而以左臂書空，既可噴飯，只點左字，尤為險怪。蹴踘、鞦韆，坊間對類。將雛、習俗，屬對殊難。鑽火句，又犯朝來新火。秦城二句，街市燈聯耳。漢主更不可解。風水句，亦是吳歌。結句無聊。鋪陳情事，則有五言百韻等作。格律精嚴，則有七言八句。集中偏缺此體，無須蛇足，食肉不食馬肝，未為不知味也。</small><br/>
　　<span id="fa_tan_zhou" about="#mwt429" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#fa_tan_zhou" class="mw-selflink-fragment">發潭州</a></span><br/>
　　<small about="#mwt430" typeof="mw:Transclusion">鶴注：此四年春，自潭之衡時作。<span class="book-name">杜臆</span>：時未到衡，詩當在<span class="book-name">望岳</span>之前。</small><br/>
　　夜醉長沙酒，曉行湘水春。岸花飛送客，檣燕語留人。賈傅才未<small about="#mwt431" typeof="mw:Transclusion">俗本作何</small>有，褚公書絕倫。名高<small about="#mwt432" typeof="mw:Transclusion">一作高名</small>前後事，回首一傷神。<br/>
　　<small about="#mwt433" typeof="mw:Transclusion">上四，潭州景事。下則發舟而有感也。　送客但花飛，留人惟燕語，本屬寥落之感，却能出以鮮俊之辭。賈、褚立朝，各有鯁亮之節，但舉才名書法者，蓋借以自方耳。二人固為前後，公於二賢，亦前後事也，故有回首傷神之歎。<br/>
　　<span title="謝惠連" class="comment">謝氏</span><span class="book-name">雪賦</span>：酌湘吳之醇酎。　<span class="book-name">名勝志</span>：湘水在潭州之西，環城而下。<br/>
　　<span class="book-name">唐書</span>：褚遂良工隸楷，太宗令侍書，高宗時為右僕射，諫立武昭儀為后，左遷潭州都督。　蔡邕為<span class="book-name">陳太邱碑</span>：命世絕倫。　<span class="book-name">杜臆</span>：公之善書，此又一證。</small><br/>
　　<small about="#mwt434" typeof="mw:Transclusion">楊氏<span class="book-name">丹鉛錄</span>云：賈島詩「長江風送客，孤館雨留人」二句，為平生之冠，而集中不載，僅見於坡詩注所引。今按：杜詩「岸花飛送客，檣燕語留人」，實賈句所本。而何仲言詩「岸花臨水發，江燕遶檣飛」，則又杜句所本，固知詩學，遞有源流也。<br/>
　　洪仲曰：此詩三四，託物見人。五六，借人形己。此皆言外寓意，實說便少含蓄矣。</small><br/>
　　<span id="fa_bai_ma_tan" about="#mwt429" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#fa_tan_zhou" class="mw-selflink-fragment">發<small about="#mwt435" typeof="mw:Transclusion">一作登</small>白馬潭</a></span><br/>
　　<small about="#mwt436" typeof="mw:Transclusion">趙注：白馬潭在潭州。　顧注：岳州巴陵縣有白馬湖。<span class="book-name">水經注</span>：江水又東逕彭城口，北對隱磯，二磯之間有巨石，孤立大江中東江浦，世謂之白馬口。李白詩：側叠萬古石，横為白馬磯。　詩云「日出野船開」，明是潭前發舟。<span class="book-name">杜臆</span>謂潭在上水，故云登，於詩不合。</small><br/>
　　水生春纜没，日出野船開。宿鳥行<small about="#mwt437" typeof="mw:Transclusion">音杭</small>猶去，叢花<small about="#mwt438" typeof="mw:Transclusion">一作花叢</small>笑不來。人人傷白首，處處接金盃。莫道<small about="#mwt439" typeof="mw:Transclusion">去聲</small>新知要<small about="#mwt440" typeof="mw:Transclusion">義從平聲，讀用去聲</small>，南征且未迴。<br/>
　　<small about="#mwt441" typeof="mw:Transclusion">上四，記發舟景物。下四，敘經潭情事。上實下虚格。　<span class="book-name">杜臆</span>：春水方生，故繫纜浸没。逆流難上，故日出方開。此時宿鳥之成行者，猶且先我而去，水花之帶笑者，不肯向舟而來，見逆水行舟之難也。客舟難進如此，縱使人人傷我白首，處處接我金盃，亦莫道新知為要事，只管南征而未迴也。後半作虚擬之詞，不然，艱危作遠客，安得到處金盃乎。<br/>
　　<span class="book-name">吳志·孫權傳</span>注：權為牋與曹公：春水方生，公宜速去。<br/>
　　杜詩「<a class="source" href="c20_du_shi_xiang_zhu__si_ku_quan_shu_ben__juan19.xhtml#song_li_ba_mi">背指菊花開</a>」，狀順流之速，「水花笑不來」，指逆流之遲。<br/>
　　<span class="book-name">楚辭</span>：樂莫樂兮新相知。　舊解「要」為要事，新說作招要解。</small><br/>
　　<span id="ye_wang-n2520" about="#mwt442" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#ye_wang-n2520" class="mw-selflink-fragment">野望</a></span><br/>
　　<small about="#mwt443" typeof="mw:Transclusion">鶴注：此亦大曆四年春作。張正見詩：王城野望通。</small><br/>
　　納納乾坤大，行行郡國遙。雲山兼五嶺，風壤帶三苗。野樹侵江闊，春蒲長<small about="#mwt444" typeof="mw:Transclusion">子丈切</small>雪消。扁舟空老去，無補聖明朝。<br/>
　　<small about="#mwt445" typeof="mw:Transclusion">三四，遠望，承上乾坤郡國。五六，近望，起下扁舟空去。中二聯雖俱屬言景，然細玩語意，仍是四句分截。　五嶺在南，三苗在北。江漲直侵野樹，雪消始長春蒲，五六倒裝句法。　顧注：尾聯抱負甚大，感慨甚深。<br/>
　　裴遜之詩：納納江海深。<br/>
　　樂府：行行重行行。　<span class="book-name">賈誼傳</span>：乘傳而行郡國。<br/>
　　舒曰：秦始皇略定揚越，謫戍五方，南守五嶺。塞上嶺一也，騎歸嶺二也，都龐嶺三也，略緒嶺四也，越城嶺五也。自北徂南，入越之道，必由嶺焉。<span class="book-name">元和郡縣志</span>：晉懷帝分荆州湘中諸郡，置湘州。南以五嶺為限，北以洞庭為限。<br/>
　　祖𤥻詩：方城殊風壤。　<span class="book-name">書</span>：竄三苗於三危。注：三苗之國，左洞庭，右彭蠡。<span class="book-name">潭州圖經</span>：潭州為三苗國之南境。</small><br/>
　　<span id="ru_qiao_kou" about="#mwt446" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#ru_qiao_kou" class="mw-selflink-fragment">入喬口</a></span><br/>
　　<small about="#mwt447" typeof="mw:Transclusion">鶴注：年月同上。　原注：長沙北界。<span class="book-name">唐書</span>：潭州有喬口鎮兵。<span class="book-name">一統志</span>：喬口鎮，在長沙府城西北九十里。</small><br/>
　　漠漠舊京遠，遲遲歸路賒。殘年傍<small about="#mwt448" typeof="mw:Transclusion">去聲</small>水國，落日對春華。樹密早蜂亂，江泥輕燕斜。賈生骨已朽，悽惻近<small about="#mwt449" typeof="mw:Transclusion">去聲</small>長沙。<br/>
　　<small about="#mwt450" typeof="mw:Transclusion">上四，自敘行踪。下四，流落之感。　言故鄉遙隔，而老客他方，曾不如蟲鳥之自適矣，況長沙地近，能無今古同悲乎。　胡夏客曰：此言賈生没後，又有近長沙而悽惻者，非歎賈也。　趙汸注：公至湖南，每懷賈誼，蓋羈旅窮愁之感，神交冥漠之情，皆在於此，非泛拾故事成詩也。<br/>
　　陸機詩：街巷紛漠漠。　盧諶詩：南望舊京路。<br/>
　　<span class="book-name">孟子</span>：遲遲吾行也。<br/>
　　顏延之詩：水國周地險。<br/>
　　<span class="book-name">杜臆</span>：「落日對春華」，亦涉桑榆之感。<br/>
　　崔豹<span class="book-name">古今注</span>：木蜜生南方，合體皆甜，嫩枝及葉皆可生噉，味如蜜，其老枝及根幹，堅不可食，細破煮之，煎以為蜜，味倍甜濃。陶隱居<span class="book-name">本草</span>：木蜜，懸樹枝作之，色青白。　黃希曰：言早蜂而及樹蜜，言輕燕而及江泥，皆取其類，此與<span class="book-name">望兜率寺</span>詩「<a class="source" href="c13_du_shi_xiang_zhu__si_ku_quan_shu_ben__juan12.xhtml#wang_dou_lu_si">樹密當山逕，江深隔寺門</a>」不同。<br/>
　　<span class="book-name">前漢·丙吉傳</span>：仁心感動，涕泣悽惻。</small><br/>
　　<small about="#mwt451" typeof="mw:Transclusion">黃生曰：一二，步步入南，心心懷北，寫出此行萬非得已。三足上，四起下，五六又倒承三四，結句見地。應轉起語，如見神色慘沮之意，而此詩竟成己讖，可哀也已。</small><br/>
　　<span id="tong_guan_zhu_shou_feng" about="#mwt452" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#tong_guan_zhu_shou_feng" class="mw-selflink-fragment">銅官渚守風</a></span><br/>
　　<small about="#mwt453" typeof="mw:Transclusion">年月同上。　趙注：潭州長沙有銅官山，云是楚鑄錢處，此渚蓋以是得名乎。<span class="book-name">水經注</span>：湘水右岸，銅官浦出焉。<span class="book-name">一統志</span>：銅官渚，在長沙府城北六十里。</small><br/>
　　不<small about="#mwt455" typeof="mw:Transclusion">樊作亦</small>夜楚帆落，避風湘渚間。水耕先浸草，春火更燒山。早泊雲物晦，逆行波浪慳。飛來雙白鶴，過去杳難攀。<br/>
　　<small about="#mwt456" typeof="mw:Transclusion">首二，銅渚守風。三四，渚前之景。下四，守風有感。　未夜收帆，為避風也。浸草作糞，燒灰擁田，皆楚地春農事。雲物冥晦，而浪沮行舟，不若飛鶴之乘風自適矣。<br/>
　　漢武詔：江南之地，火耕水耨。應劭注：燒草下水種稻，草與稻俱生，高七八寸，因悉芟去，復下水灌之，草死而稻獨長，所謂火耕水耨。<br/>
　　燒山在冬，而春火更燒，故以為異。<br/>
　　慳，沮滯難行也。<br/>
　　古樂府：飛來雙白鶴，乃從西南來。</small><br/>
　　<small about="#mwt457" typeof="mw:Transclusion">黃生曰：帆落早泊，語似犯重，其實不然。一二乃敘事，五六則寫意。雲晦浪慳，極盡守風悶坐，無可娯目之懷。　又曰：<a class="source" href="#su_qing_cao_hu">湖雁雙雙起，人來故北征</a>，見南行非得已。「飛來雙白鶴，過去杳難攀」，見阻風不自由，皆因物以寫意也。</small><br/>
　　<span id="bei_feng" about="#mwt458" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#bei_feng" class="mw-selflink-fragment">北風</a></span><small about="#mwt459" typeof="mw:Transclusion">原注：新康江口，信宿方行。</small><br/>
　　<small typeof="mw:Transclusion"><span class="book-name">水經注</span>：晉改益陽曰新康。　公自潭至衡，於北風為順，故喜而有作。</small><br/>
　　春生南國瘴，氣待北風蘇。向晚霾殘日，初宵鼓大罏。爽攜卑濕地，聲拔洞庭湖。萬里魚龍伏，三更<small about="#mwt460" typeof="mw:Transclusion">平聲</small>鳥獸呼。<br/>
　　<small about="#mwt461" typeof="mw:Transclusion">此寫北風之勢。　霾生則風至矣。卑濕之處，爽若攜來。洞庭之中，聲如拔起。狀風之自近而遠。魚龍承湖，鳥獸承地。<br/>
　　<span class="book-name">詩</span>：終風且霾。　注：霾，雨上蒙霧也。雨，去聲。<br/>
　　<span class="book-name">莊子</span>：以天地為大罏。<span class="book-name">王粲傳</span>：無異於鼓洪罏以燎毛髮。<br/>
　　<span class="book-name">賈誼傳</span>：長沙卑濕。</small><br/>
　　滌除貪破浪，愁絕付摧枯。執熱沈沈在，凌寒往往須。且知寬病肺，不敢恨危途。再宿煩舟子，衰容問僕夫。<br/>
　　<small about="#mwt463" typeof="mw:Transclusion">此避風之事。　滌除瘴氣，方思破浪南行，奈風急可愁，不敢付之摧枯也。此時驟寒解熱，肺病得蘇，而容色頓起矣。<br/>
　　北魏杜弼檄文：摧枯朽者易為力。<br/>
　　<span class="book-name">左傳</span>：再宿曰信。<span class="book-name">詩</span>：招招舟子，人涉邛否。</small><br/>
　　今晨非盛怒，便道却<small about="#mwt464" typeof="mw:Transclusion">他本作即</small>長驅。隱<small about="#mwt465" typeof="mw:Transclusion">去聲</small>几看<small about="#mwt466" typeof="mw:Transclusion">平聲</small>帆席，雲山湧坐隅。<br/>
　　<small about="#mwt467" typeof="mw:Transclusion">此記風緩行舟也。　胡夏客曰：末二，寫舟行之景有興。　此章前二句各八句，末段四句收。<br/>
　　<span class="book-name">風賦</span>：盛怒於土囊之口。<br/>
　　<span class="book-name">海賦</span>：掛帆席。<br/>
　　賈誼<span class="book-name">鵬賦</span>：止於坐隅。</small><br/>
　　<span id="shuang_feng_pu" about="#mwt468" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#shuang_feng_pu" class="mw-selflink-fragment">雙楓浦</a></span><br/>
　　<small about="#mwt469" typeof="mw:Transclusion">鶴注：此詩亦去潭時所作。　<span class="book-name">杜臆</span>：前注青楓為楚地名，今知即雙楓浦。<span class="book-name">方輿勝覽</span>：青楓浦，在潭州瀏陽縣。<span class="book-name">名勝志</span>：瀏水至縣南三十五里為青楓浦，縣有八景，「楓浦漁樵」其一。</small><br/>
　　輟棹青楓浦，雙楓舊已摧。自驚衰謝力，不道<small about="#mwt470" typeof="mw:Transclusion">去聲</small>棟梁材。浪足浮紗帽，皮須截錦苔。江邊地有主，暫借上<small about="#mwt471" typeof="mw:Transclusion">上聲</small>天迴。<br/>
　　<small about="#mwt472" typeof="mw:Transclusion">此全是託物喻意，言停舟楓浦，見雙樹久摧，自從衰謝以後，人但驚其精力已竭，又誰道未衰之先，材堪棟梁乎。今兀立江干，浪高而楓頂微露，似浮紗帽，波平而皮蘚半呈，如截錦苔。其摧朽若此，我欲問江邊地主，借作上天浮槎，庶不終棄於無用耶。<br/>
　　謝朓詩：停驂我悵望，輟棹子夷猶。<br/>
　　劉孝標書：年髮衰謝。<br/>
　　<span class="name">庾子嵩</span>目<span class="name">和嶠</span>，森森如千丈松，施之大厦，有棟梁之用。<br/>
　　申函光曰：浮紗帽句拙。<br/>
　　截錦苔，猶水漲截蒲腰之截。　<span class="book-name">西京雜記</span>：終南山有樹，葉一青一丹，斑駁如錦繡。<br/>
　　<span class="book-name">異苑</span>：烏傷陳氏，未蘸，著履徑上大楓樹巔，了無危怖，舉手辭訣家人而去，飄聳輕越，移時乃没。末句暗用其事</small><br/>
　　<span id="yong_huai_er_shou" about="#mwt473" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#yong_huai_er_shou" class="mw-selflink-fragment">詠懷二首</a></span><br/>
　　<small about="#mwt474" typeof="mw:Transclusion">此當是大曆四年春，自潭州上衡州時作。</small><br/>
　　人生貴是男，丈夫重天機。未達善一身，得志行所為。<br/>
　　<small about="#mwt475" typeof="mw:Transclusion">首為咏懷發端。　丈夫處世，貴乎獨善大行，各遂天機，以傷己之出處兩妨耳。<br/>
　　<span class="book-name">列子</span>：榮啟期曰：「男尊女卑，故以男為貴，吾既得為男，是二樂也」。<br/>
　　<span class="book-name">莊子</span>：嗜欲深者天機淺。綖注：天機，謂天時之機會，即孟子乘勢待時之意，此與<span class="book-name">莊子</span>異解。　<span title="孟子·盡心上：
孟子謂宋句踐曰：「子好遊乎，吾語子遊。人知之，亦囂囂，人不知，亦囂囂。」曰：「何如斯可以囂囂矣」，曰：「尊德樂義，則可以囂囂矣。故士窮不失義，達不離道。窮不失義，故士得己焉。達不離道，故民不失望焉。古之人，得志，澤加於民。不得志，脩身見於世。窮則獨善其身，達則兼善天下。」" class="source">善身得志</span>，本<span class="book-name">孟子</span>。</small><br/>
　　嗟余竟轗軻，將老逢艱危。胡雛逼神器，逆節同所歸。河洛化為血，公侯<small about="#mwt476" typeof="mw:Transclusion">一作卿</small>草間啼。西京復<small about="#mwt477" typeof="mw:Transclusion">扶又切</small>陷没，翠蓋蒙塵飛。萬姓悲赤子，兩宮棄紫微。倏忽向二紀，奸雄多是非。<br/>
　　<small about="#mwt478" typeof="mw:Transclusion">公之轗軻，由艱危所致。二句，領起兩段，此條記世亂艱危之故。　胡雛，指安祿山。逆節，指附賊者。河洛、西京，兩都俱破也。悲赤子，悲號同於赤子。去紫微，玄肅二宗出奔也。奸雄是非，謂降將向背不常。<br/>
　　孔融疏：身為聖躬，國為神器。<br/>
　　何遜詩：二紀歷兹辰。<br/>
　　<span class="book-name">三國志</span>：許劭曰：治世之能臣，亂世之奸雄。</small><br/>
　　本朝<small about="#mwt479" typeof="mw:Transclusion">音潮</small>再樹立，未及貞觀<small about="#mwt480" typeof="mw:Transclusion">去聲</small>時。日給在軍儲，上官督有司。高賢迫形勢，豈暇相扶持。疲苶苟懷策，棲屑無所施。先王實罪己，愁痛正為<small about="#mwt481" typeof="mw:Transclusion">去聲</small>兹。歲月不我與，蹉跎病于斯。<br/>
　　<small about="#mwt482" typeof="mw:Transclusion">此自述遭遇轗軻之狀。　代宗平河北，逐吐蕃，是本朝再立也。當事迫於軍儲，不暇扶持旅困，此亦時勢使然，無足責者。但己懷濟世之略，而無從一施，有負先朝罪己之意，用是愁痛耳，今歲月蹉跎，尚何望乎。<br/>
　　疲苶，孱弱貌。棲棲屑屑，謂奔走道途。<br/>
　　夢弼注：先王罪己，謂肅宗即位詔書，痛自刻責。</small><br/>
　　夜看<small about="#mwt483" typeof="mw:Transclusion">平聲</small>酆城氣，回首蛟龍池。齒髮已自料，意深陳苦<small about="#mwt484" typeof="mw:Transclusion">吳本作昔</small>詞。<br/>
　　<small about="#mwt485" typeof="mw:Transclusion">末自寫己懷，反應起首「得志行所為」意。　酆城劍氣，池水蛟龍，言壯志猶存，而身老不復可為，唯有陳詞見意而已。　此章起結各四句，中間各十二句。</small><br/>
　　邦危壞法則，聖遠益愁慕。飄颻桂水遊，悵望蒼梧暮。<br/>
　　<small about="#mwt486" typeof="mw:Transclusion">上章，歷記世事，此則專敘行踪也。　法制既壞，則太平難見矣。故有聖遠愁慕之歎。涉桂水而望蒼梧，傷去聖年遠也。前二，承上貞觀。後二，起下南遊。<br/>
　　<span class="book-name">淮南子</span>：被服法則。<br/>
　　漢章帝詔：去聖久遠。　<span class="book-name">思玄賦</span>：雖遊娯以自樂兮，豈愁慕之可懷。<br/>
　　<span class="book-name">元和郡縣志</span>：桂江，一名灕水，經臨桂縣東。朱注：灕水與湘水，同出今桂林府興安縣海陽山，灕南流而湘北流。灕水，又名桂水。公時未嘗至桂林，而此又言「飄颻桂水遊」，他詩又云「<a class="source" href="#qian_qiu_jie_you_gan_er_shou">桂江流向北，滿眼送波濤</a>」，蓋湘水自臨桂而來，亦得稱桂水也。<br/>
　　<span class="book-name">山海經</span>：長沙零陵，古者總名其地為蒼梧。</small><br/>
　　潛魚不銜鉤，走鹿無反顧。皦皦幽曠心，拳拳異平素。衣食相拘閡<small about="#mwt487" typeof="mw:Transclusion">五嘅切</small>，朋知限流寓。風濤上<small about="#mwt488" typeof="mw:Transclusion">上聲</small>春沙，千<small about="#mwt489" typeof="mw:Transclusion">刊作十</small>里侵<small about="#mwt490" typeof="mw:Transclusion">一作浸</small>江樹。逆行值<small about="#mwt491" typeof="mw:Transclusion">陳作值，一作小</small>吉日，時節空復<small about="#mwt492" typeof="mw:Transclusion">扶又切</small>度。井竈任塵埃，舟航煩數<small about="#mwt493" typeof="mw:Transclusion">色角切</small>具。牽纏加老病，瑣細隘俗務。萬古一死生，胡為足名數。<br/>
　　<small about="#mwt494" typeof="mw:Transclusion">此述舟行窮迫之況。　言潛魚走鹿，皆知見幾遠害，我亦本有幽曠之心，今拳拳屈身于人，而異於素志者，祗為衣食所驅，明知遠隔耳。江濤逆行，衡為上水也。吉日，謂清明令節。井竈遠離，舟航屢涉，以老病之身，而嬰心俗務，能免窮途生死之患乎。<span class="book-name">杜臆</span>：萬古之中，碌碌死生，亦何足當人間名數，正與前章丈夫語相應。或云：萬古同歸一死，何必取足於名數乎。<br/>
　　<span class="book-name">文賦</span>：若游魚銜鉤，而出重淵之深。<br/>
　　<span class="book-name">左傳</span>：鹿死不擇<span title="春秋左傳正義·卷二十·注：音，所茠蔭之處。古字聲同，皆相假借。" class="comment">音</span>，鋌而走險。　朱云：以潛魚走鹿，況己之避難奔走，不得遂生平幽曠之志。<br/>
　　陶潛詩：揮觴道平素。<br/>
　　<span class="book-name">後漢·虞詡傳</span>：願寬輿策，勿令有所拘閡。<br/>
　　鮑照詩：催促時節過。<br/>
　　陶詩：井竈有遺處。</small><br/>
　　多憂汙<small about="#mwt495" typeof="mw:Transclusion">去聲</small>桃源，拙計<small about="#mwt496" typeof="mw:Transclusion">一作計拙</small>泥<small about="#mwt497" typeof="mw:Transclusion">去聲</small>銅柱。未辭炎瘴毒，擺落跋涉懼。虎狼窺中原，焉<small about="#mwt498" typeof="mw:Transclusion">於虔切</small>得所歷住。葛洪及許靖，避世常此路。賢愚誠等差<small about="#mwt499" typeof="mw:Transclusion">此兹切</small>，自合受<small about="#mwt500" typeof="mw:Transclusion"><span class="book-name">杜臆</span>作合受，一作受合，一作愛各</small>馳騖。羸病且如何，魄奪鍼灸<small about="#mwt501" typeof="mw:Transclusion">音救</small>屢<small about="#mwt502" typeof="mw:Transclusion">叶去聲</small>。擁滯童僕慵，稽留篙師怒。終當掛帆席，天意難告訴。<br/>
　　<small about="#mwt503" typeof="mw:Transclusion">此述前往衡山之意。　<span class="book-name">杜臆</span>：公<span class="book-name">水宿</span>詩<a class="source" href="c22_du_shi_xiang_zhu__si_ku_quan_shu_ben__juan21.xhtml#shui_su_qian_xing">欲訪武陵溪</a>，今不得一經其地，故託云恐汙桃源也。乃計拙而滯銅柱，不辭炎瘴，不懼跋涉，蓋以虎狼方横，即今所歷，未可便住，將學葛許之避世矣。又度賢不如古人，則合受此馳騖耳。贏病針灸，則身困。擁滯稽留，則人倦。掛帆乘風，則天難測。此段，備陳中途偃蹇情狀。<br/>
　　銅柱，注見本卷。<br/>
　　葛洪為勾漏令，後止羅浮山。　<span class="book-name">蜀·許靖傳</span>：孫策來，渡江走交州，以避其難，太守士燮，厚加敬待。王朗與靖書：周遊江湖，以暨南海，歷觀彞俗，可謂遍矣。<br/>
　　張載<span class="book-name">酒賦</span>：雖賢愚之同好。<br/>
　　揚雄曰：方其有事，則聖賢馳騖不足。<br/>
　　<span class="book-name">靈樞經</span>：鍼所不為，灸之所宜。扁鵲有<span class="book-name">鍼灸玉龍賦</span>，皇甫謐有<span class="book-name">針灸經</span>。<br/>
　　<span class="book-name">易林</span>：行者稽留。<br/>
　　<span class="book-name">晉陽秋</span>曰：謝尚收涕告訴。</small><br/>
　　南為祝融客，勉强<small about="#mwt504" typeof="mw:Transclusion">區兩切</small>親杖屨。結託老人星，羅浮展衰步。<br/>
　　<small about="#mwt505" typeof="mw:Transclusion">末欲訪道衡山，遥應前章「未達善一身」意。　盧注：衡山有祝融峰，董鍊師在焉，故思一親其杖屢。　老人星在南極，羅浮山為仙洞，蓋將託此以求長年耳。　此章首尾各四句，中間各十六句。<br/>
　　<span class="book-name">茅君内傳</span>：羅浮之洞，周圍五里，名朱明曜真之天。<span class="book-name">羅浮山記</span>：二山合體，謂之羅浮，在增城、博羅二縣之境，神仙所居。　張遠注：<span class="book-name">一統志</span>：長沙攸縣有羅浮江。按：詩言「展衰步」，應指粤中羅浮山，江水不可云步也。</small><br/>
　　<small about="#mwt506" typeof="mw:Transclusion">金大鏞曰：出處各安天命，故曰天機。首段為兩章總冒，下言欲濟時而不能，當藏身以遠去，章法照應甚明。<br/>
　　兩詩悽惋沈鬱，蓋愁苦之衷，蘊結而成者，非如爽心快意之詞，軒豁易見也。必再四尋繹，始見其愷至深長耳。</small><br/>
　　<span id="du_yuan_wai_xiong_chui_shi_shi_yin_zuo_ci_ji_shang" about="#mwt507" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#du_yuan_wai_xiong_chui_shi_shi_yin_zuo_ci_ji_shang" class="mw-selflink-fragment">杜員外兄垂示詩因作此寄上</a></span><small about="#mwt508" typeof="mw:Transclusion">附郭受詩</small><br/>
　　<small typeof="mw:Transclusion">公必先有詩寄郭，故受作此以答，但原詩未載集中。</small><br/>
　　新詩海内流傳遍，舊德朝<small about="#mwt510" typeof="mw:Transclusion">音潮</small>中<small about="#mwt511" typeof="mw:Transclusion">一作中朝</small>屬望勞。郡邑地卑饒霧雨，江湖天闊足風濤。松花<small about="#mwt512" typeof="mw:Transclusion">一作醪</small>酒熟旁看<small about="#mwt513" typeof="mw:Transclusion">平聲</small>醉，蓮葉舟輕自學操。春興<small about="#mwt514" typeof="mw:Transclusion">去聲</small>不知凡幾首，衡陽紙價頓能高。<br/>
　　<small about="#mwt515" typeof="mw:Transclusion">首尾，贊杜公詩才。中四，記舟次景事。　少陵詩名，久為朝中推重，今於霧雨風濤中，酌酒乘舟，興到詩成，能令衡陽紙貴矣。八句只如一句。<br/>
　　裴硎<span class="book-name">傳奇</span>：酒名松醪春。<span class="book-name">元化記</span>：<span class="name">崔希真</span>獻父老松花酒。<br/>
　　邵注：蓮葉舟，小舟也。太乙真人乘蓮葉舟。　<span class="book-name">莊子</span>：津人操舟若神。又：操舟可學乎。<br/>
　　<span class="book-name">世說</span>：庾闡作<span class="book-name">揚都賦</span>成，人競傳寫，都下為之紙貴。</small><br/>
　　<span id="cai_wei_sui_wan" about="#mwt517" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#cai_wei_sui_wan" class="mw-selflink-fragment">酬郭十五判官</a></span><small about="#mwt516" typeof="mw:Transclusion">受</small><br/>
　　<small typeof="mw:Transclusion"><span class="book-name">唐詩紀事</span>：郭受，大曆間為衡陽判官。據此當是發潭以後，未到衡州時作。黃鶴謂公在衡，郭在潭，誤矣。</small><br/>
  才微歲晚<small about="#mwt518" typeof="mw:Transclusion">一作老</small>尚虚名，卧病江湖春復<small about="#mwt519" typeof="mw:Transclusion">扶又切</small>生。藥裹關心詩總廢，花枝照眼句還成。只同燕<small about="#mwt520" typeof="mw:Transclusion">平聲</small>石能星隕，自得隋<small about="#mwt521" typeof="mw:Transclusion">一作隨</small>珠覺夜明。<span class="place">喬口</span><span class="place">橘洲</span>風浪促，驚帆<small typeof="mw:Transclusion">一作繫舟</small>何惜片時程。<br/>
　　<small about="#mwt522" typeof="mw:Transclusion">上四，自謙。下四，懷郭。　藥裹，承卧病。花枝，承春生。燕石，比己詩。隋珠，贊郭詩。喬口、橘洲，去衡不遠，且風浪甚速，行當掛帆一至耳。　燕石係宋人事，并綴以隕石於宋，言己詩如星隕於地，不見光彩。然兩事牽合在一句中，不如對語自然。<br/>
　　古詩：虛名復何益。<br/>
　　梁武帝<span class="book-name">春歌</span>：階上香入懷，庭中花照眼。<br/>
　　<span class="book-name">韓非子</span>：宋之愚人得燕石於梧臺之側，藏之以為大寶，周客聞而觀焉，掩口笑曰：此燕石也，與瓦甓等。　<span class="book-name">左傳</span>：隕石於宋五，隕星也。<br/>
　　<span class="book-name">搜神記</span>：隋侯出行，見大蛇被傷中斷，使人以藥封之。歲餘，蛇銜明珠以報，珠盈徑寸，夜有光明，可以燭室。<span class="book-name">古詩紀</span>：<span class="name">葛稚川</span>目<span class="name" title="陸機">陸平原</span>之文，如玄圃積玉，無非夜光。<br/>
　　<span class="book-name">杜臆</span>：喬口，乃長沙入境，橘州已近郡，皆去衡所經者。</small><br/>
　　<small about="#mwt523" typeof="mw:Transclusion">集中酬答諸詩，皆據來詩和意，語無泛設。如此章首句酬舊德，次句酬江湖，三四酬新詩春興，五六酬衡陽紙價，七八酬天闊風濤及蓮葉操舟。　逐句酬答，却能一氣貫注，所以為佳也。</small><br/>
　　<span id="wang_yue" about="#mwt517" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#cai_wei_sui_wan" class="mw-selflink-fragment">望嶽</a></span><br/>
　　<small about="#mwt524" typeof="mw:Transclusion">當是大曆四年春晚，自潭之衡州作。　<span class="book-name">水經注</span>：衡山，<span class="book-name">山海經</span>謂之岣嶁山，南岳也。徐靈期<span class="book-name">南嶽記</span>：南嶽，周圍八百里，回雁為首，岳麓為足。<span class="book-name">元和郡縣志</span>：衡嶽廟，在衡州衡山縣西三十里。</small><br/>
　　南嶽配朱鳥，秩禮自百王。郯吸領地靈，鴻<small about="#mwt526" typeof="mw:Transclusion">一作澒</small>洞半炎方。邦家用祀典，在德非馨香。巡狩何寂寥，有虞今則亡。<br/>
　　<small about="#mwt527" typeof="mw:Transclusion">從南嶽敘起。　祀嶽之典，其來已久，因思帝舜南巡之事。<br/>
　　<span class="book-name">漢·天文志</span>：南宮朱鳥，權、衡。<span class="book-name">索隱</span>：南宮赤帝，其精為朱鳥。　<span class="book-name">湘中記</span>：度應權衡，位值離宮，故曰衡山。<br/>
　　<span class="book-name">書</span>：柴望秩於山川。秩禮二字，出陳壽<span class="book-name">魏志</span>。<br/>
　　江淹詩：郯吸鵾雞悲。注：郯吸，猶俄頃也。　顏延之詩：邑社總地靈。<br/>
　　<span class="book-name">講德論</span>：洪洞朗天。<span class="book-name">淮南子</span>：鴻濛澒洞，莫知其門。<br/>
　　<span class="book-name">書</span>：祀典無豐於昵。<br/>
　　又：黍稷非馨，明德惟馨。<br/>
　　<span class="book-name">舜典</span>：五月南巡狩，至於衡岳。</small><br/>
　　洎<small about="#mwt528" typeof="mw:Transclusion">一作汩</small>吾隘世網，行邁越瀟湘。渴日絕壁出，漾舟清光旁。祝融五<small about="#mwt529" typeof="mw:Transclusion">一作三</small>峰尊，峰峰次低昂。紫蓋獨不朝<small about="#mwt530" typeof="mw:Transclusion">音潮</small>，爭長<small about="#mwt531" typeof="mw:Transclusion">子兩切</small>嶫相望<small about="#mwt532" typeof="mw:Transclusion">叶平聲</small>。恭聞魏夫人，羣仙夾<small about="#mwt533" typeof="mw:Transclusion">一作來</small>翱翔。有時五峰氣，散風如飛霜。<br/>
　　<small about="#mwt534" typeof="mw:Transclusion">此記南嶽之景。　綖注：洎吾四句，述過嶽情事。祝融四句，言嶽前形勢。恭聞四句，言嶽内神奇。　隘世網，憶貶官竄身也。　<span class="book-name">杜臆</span>：「散風如飛霜」，說得神靈颯然。<br/>
　　支遁詩：外身解世網。<br/>
　　<span class="book-name">詩</span>：行邁靡靡。　<span class="book-name">水經注</span>：衡山東南二面，臨映湘川，自長沙至此江湘七百里中，有九向九背，故漁歌曰：帆隨湘轉，望衡九面。<br/>
　　渴日，謂旱日。舊注：渴日，如渴虹渴雨之渴。<br/>
　　<span class="book-name">拾遺記</span>：皇娥歌曰：乘桴輕漾著日旁。<br/>
　　<span class="book-name">長沙記</span>：衡山軒翔聳拔九千餘丈，尊卑差次七十二峰，最大者五，芙蓉、紫蓋、石廪、天柱、祝融為最高。<br/>
　　<span class="book-name">樹萱錄</span>：嶽之諸峰，皆朝於祝融，獨紫蓋一峰，勢轉東去。<br/>
　　嶫，山峻貌。<br/>
　　庾信詩：恭聞正直祀。　<span class="book-name">南嶽魏夫人傳</span>：夫人名華存，字賢安，晉司徒魏舒之女，適南陽劉文，生二子。夫人幼而好道，味真耽玄，常服胡麻散、茯苓丸，忽太極諸真人授以仙經三十三卷，又授<span class="book-name">黃庭内景經</span>，令晝夜存念，遂得冥心齋靜，真靈累感，凡在世八十三年。以晉成帝<span class="date" title="334年">咸和九年</span>，託劍化形而去，北詣上清宮玉闕之下，諸真君授夫人玉札金文，位為紫虚元君，領上真司命南嶽夫人，比秩仙公。</small><br/>
　　牽迫限<small about="#mwt536" typeof="mw:Transclusion">一作恨</small>修途，未暇杖崇岡。歸來覬命駕，沐浴休玉堂。三嘆問府主，曷以贊我皇。牲璧忍<small about="#mwt537" typeof="mw:Transclusion">一作感</small>衰俗，神其思降祥。<br/>
　　<small about="#mwt538" typeof="mw:Transclusion">末以祀嶽之意作結。　封内山川，府主當祭，問何以仰贊皇猷，其牲璧之薦，忍如衰俗之循行故事，而謂神其降康乎，是當精誠以格之矣。　玉堂，指神廟。府主，指衡山太守，前梓州詩「<a class="source" href="c13_du_shi_xiang_zhu__si_ku_quan_shu_ben__juan12.xhtml#duan_ge_xing_song">達書賢府主</a>」，夔州詩「<a class="source" href="c20_du_shi_xiang_zhu__si_ku_quan_shu_ben__juan19.xhtml#ke_fa_mu">城中賢府主</a>」可證。朱注解作洞府之主，即指嶽神，下句「牲壁忍衰俗」，幾於責備神靈矣，於理不合。　此章前後各八句，中間十二句。<br/>
　　<span class="book-name">吳郡論</span>：玉堂對霤，石室相距。注云：皆仙人所居。<br/>
　　<span class="book-name">記</span>：一唱而三歎。<br/>
　　昭明太子詩：百代歸我皇。<br/>
　　<span class="book-name">周禮·春官</span>：以玉作六器，以禮天地四方，皆有牲幣，各放其器之色，所謂牲璧也。據此，南方應用赤璋。<br/>
　　<span class="book-name">書</span>：作善降之百祥。<br/>
　　鍾惺曰：岱宗喬嶽，若著山水清妙語，及景狀奇壯語，便是一邱一壑，文人登臨眼孔。須胸中典故，筆下雍容，有郊壇登歌氣象，始為相稱。<br/>
　　黃生曰：衡、華、岱，皆有望嶽作，岱以小天下立意，華以問真源立意，衡以修祀典立意，旨趣各别，而此作尤見本領。文士無其學，儒者無其才，故須兩讓之。</small><br/>
　　<span id="yue_lu_shan_dao_lin_er_si_xing" about="#mwt539" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#yue_lu_shan_dao_lin_er_si_xing" class="mw-selflink-fragment">嶽麓山道林二寺行</a></span><br/>
　　<small about="#mwt540" typeof="mw:Transclusion">蔡興宗<span class="book-name">年譜</span>編在大曆四年春，初到潭時，詩云春日暄煖，正其時也。　<span class="book-name">元和郡縣志</span>：嶽麓山，在長沙縣西南，隔湘江六里。<span class="book-name">方輿勝覽</span>：自湘西古渡登岸，夾徑喬松，泉澗盤繞，諸峰叠秀，下瞰湘江，嶽麓寺在山上百餘級。又曰：道林寺，在嶽麓之下，距善化縣八里。</small><br/>
　　<span class="place">玉泉</span>之南麓山殊，<span class="place">道林</span>林壑爭盤紆。寺門高開<span class="place">洞庭</span>野，殿脚插入<span class="place">赤沙</span>湖。五月寒風冷佛<small about="#mwt541" typeof="mw:Transclusion">一作拂</small>骨，六時天樂朝<small about="#mwt542" typeof="mw:Transclusion">音潮</small>香爐。地靈步步雪山草，僧寶人人滄海珠。塔劫<small about="#mwt543" typeof="mw:Transclusion">一云當作級</small>宮牆<small about="#mwt544" typeof="mw:Transclusion"><span class="book-name">英華</span>作壇</small>壯麗敵，香<small about="#mwt545" typeof="mw:Transclusion">一作石</small>廚松道清涼<small about="#mwt546" typeof="mw:Transclusion">樊作崇</small>俱。蓮花<small about="#mwt547" typeof="mw:Transclusion">樊、陳俱作池</small>交響共命鳥，金牓雙迴三足烏。<br/>
　　<small about="#mwt548" typeof="mw:Transclusion">首敘兩寺勝景。首聯分提，寺門應嶽麓，野殿應道林。洞庭赤沙，遥相掩映也。山深，故夏寒。佛骨，蓋遺迹。天樂，乃梵音也。　吳論：曰步步、曰人人、曰壯麗敵、曰清涼俱、曰交響、曰雙迴，皆並摹二寺之勝。<br/>
　　<span class="book-name">述異記</span>：荆州青溪諸山，山洞往往有乳窟，窟中多玉泉交流。<span class="book-name">隋煬帝集</span>：<span class="date" title="592年">開皇十二年</span>十二月，智顗禪師至荆州，創立玉泉寺。<br/>
　　<span class="book-name">南都賦</span>：谿壑錯繆而盤紆。<br/>
　　<span class="book-name">岳陽風土記</span>：赤沙湖，在華容縣南，夏秋水漲，與洞庭湖通。胡夏客曰：赤沙湖，今名蠡湖，在龍陽縣西，跨沅江縣界。<br/>
　　<span class="book-name">阿彌陀經</span>：極樂國土，常作天樂，晝夜六時，天雨曼陀羅華。<br/>
　　姚察<span class="book-name">遊明慶寺</span>詩：地靈居五淨，山幽寂四禪。　<span class="book-name">楞嚴經</span>：雪山大力白牛，食其山中肥膩香草，此牛惟飲雪山清水，其糞微細，可和合旃檀。<br/>
　　<span class="book-name">起信論</span>：一真如是覺性，名佛寶。二真如有執持義，名法寶。三真如有和合義，名僧寶。　<span class="book-name">譬喻經</span>：王舍國人欲作寺，錢不足，入海得名寶珠。洙曰：滄海珠，言性圓明而無瑕纇。<br/>
　　<span class="book-name">景福殿賦</span>：羌瑰瑋以壯麗。<br/>
　　<span class="book-name">維擘經</span>：上方有國，佛號香積如來，以一鉢盛香飯，恒飽衆生。　<span class="book-name">湼槃經</span>：有國多清涼風，能除一切鬱蒸之惱。<br/>
　　<span class="book-name">阿彌陀經</span>：極樂國土，有七寶池，池中蓮花大如車輪。又有伽陵頻伽共名之鳥，晝夜六時，出和雅音。<span class="book-name">寶藏經</span>：雪山有鳥，名為共命，一身二頭，識神各異，同共報命，曰共命。<br/>
　　黃生注：金牓迴烏，猶云日射黃金牓。三足烏，即日也。<span class="book-name">神異經</span>：西方有宮，五色，黃門金牓而銀鏤。　<span class="book-name">淮南子</span>：日中有踆烏。注：三足烏也。<span class="book-name">抱朴子</span>：有虞至孝，三足烏集其庭。此詩所用主前說。</small><br/>
　　<span class="place">方丈</span>涉海費時節，<span class="place">玄圃</span>尋河知有無。暮年且喜經行近，春日兼蒙暄暖扶。飄然斑白身<small about="#mwt549" typeof="mw:Transclusion">一作將</small>奚適，傍<small about="#mwt550" typeof="mw:Transclusion">去聲</small>此煙霞茅可誅。<span class="place">桃源</span>人家易<small about="#mwt551" typeof="mw:Transclusion">音曳</small>制度，<span class="place">橘洲</span>田土仍膏腴。<span class="place">潭府</span>邑中甚淳古，太守<small about="#mwt552" typeof="mw:Transclusion">去聲</small>庭内不喧呼。<br/>
　　<small about="#mwt553" typeof="mw:Transclusion">此記其山川風俗之美。　仙界遠而難求，不若此地之近而可即，其間構廬便易，田產肥饒，民淳事簡，即此是方丈玄圃矣。<br/>
　　<span class="book-name">天台賦</span>：涉海則有方丈蓬萊。<br/>
　　洙曰：玄圃，乃崑崙也。<span class="book-name">張騫贊</span>：<span class="book-name">禹本紀</span>言河出崑崙，騫窮河源，烏覩所謂崑崙者乎。<br/>
　　<span class="book-name">法華經</span>：佛子住此地，則是佛受用常在，於其中經行及坐卧。<br/>
　　<span class="book-name">楚辭</span>：誅鋤草茅以全生乎。<br/>
　　<span class="book-name">寰宇記</span>：橘洲在長沙縣西南四里江中，時有大水，洲渚皆没，此洲獨存。<span class="book-name">湘中記</span>：昭潭無底橘洲浮。　<span class="book-name">漢書·田蚡傳</span>：田園極膏腴。<span class="book-name">漢·地理志</span>：為九州膏腴。顏注：腹之下肥曰腴，故取喻云。<br/>
　　<span class="book-name">唐書</span>：潭州長沙郡，屬江南西道，為中都督府。</small><br/>
　　昔遭衰世皆晦迹，今幸樂<small about="#mwt554" typeof="mw:Transclusion">音洛</small>國養微軀。依止老宿亦未晚，富貴功名焉<small about="#mwt555" typeof="mw:Transclusion">於虔切</small>足圖。久為<span class="name">謝<small about="#mwt556" typeof="mw:Transclusion">一作野，非</small>客</span>尋幽慣，細學<span class="name">何<small about="#mwt557" typeof="mw:Transclusion">當作周</small>顒</span>免興<small about="#mwt558" typeof="mw:Transclusion">去聲</small>孤。一重<small about="#mwt559" typeof="mw:Transclusion">平聲</small>一掩吾肺腑，山鳥山花<small about="#mwt560" typeof="mw:Transclusion"><span class="book-name">英華</span>作仙鳥仙花</small>共<small about="#mwt561" typeof="mw:Transclusion">從黃魯直，一作吾</small>友于。宋公<small about="#mwt562" typeof="mw:Transclusion">原注：宋之問</small>放逐曾<small about="#mwt563" typeof="mw:Transclusion">音層</small>題壁，物色分留待<small about="#mwt564" typeof="mw:Transclusion">從<span class="book-name">英華</span>，一作與</small>老夫。<br/>
　　<small about="#mwt565" typeof="mw:Transclusion">末欲卜居養生於此也。　晦迹，思古人。樂國，指長沙。老宿，寺僧之高年者。　靈運遊山，周顒好佛，故並舉以自方。一重一掩，言山形稠叠。肺腑，比其關切。友于，言其親愛。物色分留，謂題詠以踵前賢。　此章十二句起，下二段各十句。<br/>
　　樂國，見上。<br/>
　　<span class="book-name">異苑</span>：初，錢塘<span class="name" title="杜炅">杜明師</span>夢有人入其館，是夕靈運生於會稽，旬日而謝玄亡，其家以子孫難得，送靈運於杜治養之，十五方還都，故名客兒。鍾嶸<span class="book-name">詩品</span>：謝客為元嘉之雄。<span class="book-name">宋書</span>：靈運為永嘉太守，性好山水，嘗於南山伐木開徑，直至臨海。<br/>
　　周顒，注已别見。<br/>
　　宋之問詩：山一重兮悲一重。　<span class="book-name">衛青傳</span>：吾幸得肺腑，待罪行間。<span class="book-name">劉向傳</span>：臣幸得託肺腑。顏注：肺腑相附着，猶言心膂。<br/>
　　庾信詩：山花即眼前。　梁昭明太子書：清風朗月，思我友于。<span class="book-name">南史·劉湛傳</span>：友于素篤。皆截用<span class="book-name">書</span>經語。<br/>
　　<span class="book-name">宋之問傳</span>：睿宗立，詔流欽州。欽州屬嶺南，之問道經長沙，故有詩題寺壁。楊升菴云：<span class="name">宋</span>詩今已失傳。<br/>
　　王嗣奭曰：全篇一氣抒寫，如珠走盤，此排律化境。七排類編中，前人何以不載耶。</small><br/>
　　<span id="feng_song_wei_zhong_cheng_zhi_jin_fu_hu_nan" about="#mwt567" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#feng_song_wei_zhong_cheng_zhi_jin_fu_hu_nan" class="mw-selflink-fragment">奉送韋中丞之晉赴湖南</a></span><br/>
　　<small about="#mwt568" typeof="mw:Transclusion">鶴注：<span class="book-name">舊史</span>：大曆四年二月，以湖南都團練觀察使、衡州刺史韋之晉為潭州刺史，因是徙湖南軍於潭州。　此當是在衡州寄送韋者。</small><br/>
　　寵渥徵<span class="name">黃</span>漸，權宜借<span class="name">寇</span>頻。湖南安背<small about="#mwt569" typeof="mw:Transclusion">音悖</small>水，峽内憶行春。王室仍多故<small about="#mwt570" typeof="mw:Transclusion">一作難</small>，蒼生倚大臣。還將徐孺榻<small about="#mwt571" typeof="mw:Transclusion">一作子</small>，處處待高人。<br/>
　　<small about="#mwt572" typeof="mw:Transclusion">上四，送韋之詞。下四，勉韋之意。　徵黃漸，漸將内召也。借寇頻，頻刺衡潭也。湖南安於背水，是望其新政。峽内猶憶行春，乃思其遺澤。多難之際，人倚大臣，正當設榻求賢，以圖治安之計。<br/>
　　<span class="book-name">沈約集</span>：階緣寵渥。　前漢<span class="name">黃霸</span>為潁川太守，戶口歲增，治行為天下第一，徵守京兆尹。<br/>
　　後漢<span class="name">寇恂</span>為潁川太守，盜平，又拜汝南太守，潁川寇賊復羣起，恂從帝至潁川，百姓遮道曰：願從陛下復借寇君一年。<br/>
　　盧注：湖南形勢背水，地險接獠，非中丞不能安之。　背水，見<span class="book-name">韓信傳</span><br/>
　　鶴注：韋嘗峽内作守。　<span class="book-name">後漢·計荆傳</span>：荆遷桂陽太守，嘗行春到耒陽縣。<br/>
　　多故，指吐蕃言。</small><br/>
　　<span id="xiang_jiang_yan_jian_pei_er_duan_gong_fu_dao_zhou" about="#mwt573" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#xiang_jiang_yan_jian_pei_er_duan_gong_fu_dao_zhou" class="mw-selflink-fragment">湘江宴餞裴二端公赴道州</a></span><br/>
　　<small about="#mwt574" typeof="mw:Transclusion">鶴注：此當是四年夏作，若五年，公已去潭而之衡矣。　朱注：<span class="place">浯溪觀</span>唐賢題名：河東裴虬，字深源，大曆四年為著作郎，兼侍御史、道州刺史。<span class="book-name">唐書·本紀</span>：大曆二年十二月，道州刺史崔渙卒，虬蓋代渙為刺史。<span class="name">舒元輿</span><span class="book-name">御史記</span>：中丞為端長。顧注：臺端之長也。</small><br/>
　　白日照舟師，朱旗散廣川。羣公餞南伯，肅肅秩初筵。<br/>
　　<small about="#mwt575" typeof="mw:Transclusion">首敘湘江設餞。　舟師朱旗，迎候儀從。<br/>
　　王粲詩：方舟順廣川。<br/>
　　希曰：<span class="book-name">王制</span>：二百一十國為州，州有伯。道州在南，故曰南伯。<br/>
　　<span class="book-name">詩</span>：賓之初筵。</small><br/>
　　鄙人奉末眷，佩服自早年。義均骨肉地，懷抱罄所宣。盛名富事業，無取愧高賢。不以喪<small about="#mwt576" typeof="mw:Transclusion">去聲</small>亂嬰，保愛金石堅。<br/>
　　<small about="#mwt577" typeof="mw:Transclusion">次敘平日交情。　<span class="book-name">杜臆</span>：公推裴為前輩，故云「佩服自早年」。盛名四句，正平生所佩服而欲罄懷以相質者。<br/>
　　<span class="book-name">上林賦</span>：臣，楚國之鄙人也。　綖注：奉末眷，蒙眷顧也。<br/>
　　<span class="book-name">淮南子</span>：高賢稱譽己。<br/>
　　漢無名氏詩：壽無金石固。</small><br/>
　　計拙百寮下，氣蘇君子前。會合苦不久，哀樂<small about="#mwt578" typeof="mw:Transclusion">音洛</small>本相纏。交遊颯向盡，宿昔浩茫然。促觴激百慮，掩抑淚潺湲。<br/>
　　<small about="#mwt579" typeof="mw:Transclusion">此敘聚散不常也。　百寮，指候送者。君子，指裴侍御。交游凋謝，故心激而淚零。<br/>
　　吳均詩：掩抑摧藏張女彈。　<span class="book-name">楚辭</span>：横流涕兮潺湲。</small><br/>
　　熱雲初集<small about="#mwt580" typeof="mw:Transclusion">從<span class="book-name">英華</span>，一作集曛</small>黑，缺月未生天。白團為<small about="#mwt581" typeof="mw:Transclusion">去聲</small>我破，華燭蟠長煙。鴰鶡<small about="#mwt582" typeof="mw:Transclusion">一作鶡鷃，一作鴰鶬</small>催明星，解袂從此旋。上請減兵甲，下請安井田。永思病渴老，附書遠<small about="#mwt583" typeof="mw:Transclusion"><span class="book-name">杜臆</span>：恐當作峴</small>山顛。<br/>
　　<small about="#mwt584" typeof="mw:Transclusion">此宴别而致丁寧也。　自日而夜，餞飲已久，既而星殘解袂，則宴畢將散矣。　朱注：道州先經西原蠻寇掠，元結為守，稍得安戢，裴繼元之後，故以裁兵安農告之，此當是靖亂之要道也。　此章四句起，十二句結，中二段各八句。<br/>
　　謝靈運詩：朝遊窮曛黑。<br/>
　　古詩：三五明月滿，四五蟾兔缺。<br/>
　　何遜詩：逶迤摇白團。白團，指扇。<br/>
　　古樂府：中婦對華燭。<br/>
　　朱注：鴰鶡，二鳥名。鴰，鶬鴰。鶡，乃鶡鴠。<span class="book-name">楚辭</span>「炙鴰蒸鳧」，即此鴰也。<span class="book-name">月令</span>：孟冬之月，鶡鴠不鳴。注：求旦之鳥。舊注引<span class="book-name">字林</span>，鶷𪆰似伯勞而小，頗混。　<span class="book-name">詩</span>：明星有爛。</small><br/>
　　<small about="#mwt585" typeof="mw:Transclusion">王嗣奭曰：詩云「盛名富事業，無取愧高賢」，言所以致功名者，一有愧於高賢，則無足取焉，此即孔孟之所鄙薄管仲者，秦漢以來，唯<span class="name" name="董仲舒">董子</span>一發之，而又見於公。非聞道，安得有此語耶。</small><br/>
　　<span id="ku_wei_da_fu_zhi_jin" about="#mwt586" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#ku_wei_da_fu_zhi_jin" class="mw-selflink-fragment">哭韋大夫之晉</a></span><br/>
　　<small about="#mwt587" typeof="mw:Transclusion">鶴注：此當是大曆四年夏作。　題云大夫，則韋在湖南加御史大夫矣。韋卒於潭州，公在衡而作詩哭之。</small><br/>
　　悽愴郇<small about="#mwt589" typeof="mw:Transclusion">須倫切</small>瑕邑<small about="#mwt590" typeof="mw:Transclusion">一作地</small>，差<small about="#mwt591" typeof="mw:Transclusion">此池切</small>池弱冠<small about="#mwt592" typeof="mw:Transclusion">去聲</small>年。丈<small about="#mwt593" typeof="mw:Transclusion">一作大，一作士</small>人叨禮數，文律早周旋。臺閣黃圖裏，簪裾紫蓋邊。尊榮真不忝，端雅獨翛然。<br/>
　　<small about="#mwt594" typeof="mw:Transclusion">首敘交誼。　郇瑕，記地。弱冠，記時。禮數周旋，相契之情。黃圖，昔在京。紫蓋，今在衡。尊榮，稱其位。端雅，重其品。<br/>
　　<span class="book-name">左傳</span>：晉人謀去故絳，諸大夫曰：必居郇瑕氏之地。注：河東解縣西北有郇城。<span class="book-name">一統志</span>：在今平陽府猗氏地。<br/>
　　<span class="book-name">曲禮</span>：二十曰弱冠。<br/>
　　<span class="book-name">文賦</span>：普詞條與文律。　<span class="book-name">左傳</span>：與君周旋。<br/>
　　江總賦：覽黃圖之棟宇。<br/>
　　<span class="book-name">沈約集</span>「陪龍駕於伊洛，侍紫蓋於咸陽」，指紫微華藎，此則指紫蓋峰，衡山七十二峰之一。時韋先為衡州刺史也。</small><br/>
　　<span class="name">貢</span>喜音容間<small about="#mwt595" typeof="mw:Transclusion">去聲</small>，<span class="name">馮</span>招疾病纏。南過<small about="#mwt596" typeof="mw:Transclusion">平聲</small>駭倉<small about="#mwt597" typeof="mw:Transclusion">一作蒼</small>卒<small about="#mwt598" typeof="mw:Transclusion">昌活切</small>，北思<small about="#mwt599" typeof="mw:Transclusion">去聲</small>悄聯綿。鵩鳥長沙諱，犀牛蜀郡憐。素車猶慟哭，寶劍欲高懸。<br/>
　　<small about="#mwt600" typeof="mw:Transclusion">次敘哭韋之情。　貢喜，喜韋登進。馮招，韋方招用。公在衡，韋在潭，故聞訃之辰，自南而思北。賈生鵩鳥，比其刺潭。李冰石犀，比其守蜀。素車，用范式事。懸劍，用季札事。此存亡死生之悲。<br/>
　　<span class="book-name">絕交論</span>：王陽登位貢公喜。<br/>
　　左思詩：馮公豈不偉，白首不見招。<br/>
　　沈佺期詩：北思日悠哉。　梁簡文帝詩：春思坐聯綿。<br/>
　　<span class="book-name">後漢書</span>：范式，字巨卿，少與張劭為友，劭死，式夢而赴焉。劭葬日，其母望見素車白馬，號哭而來，母曰：「必巨卿也」，式乃修墓種樹而去。<br/>
　　掛劍徐君墓，注已别見。</small><br/>
　　漢道中興盛，韋經亞相<small about="#mwt601" typeof="mw:Transclusion">去聲</small>傳。冲融標世業，磊落映時賢。城府深朱夏，江湖渺霽天。<br/>
　　<small about="#mwt602" typeof="mw:Transclusion">此惜其生不重見。　城府，韋治潭州。江湖，公客衡州也。<br/>
　　韋賢少子玄成，復以明經為相，故曰亞相。<br/>
　　<span class="book-name">南齊書</span>：張融世業清貧。<br/>
　　<span class="book-name">後漢書</span>：龐德公未嘗入城府。陸機<span class="book-name">瓜賦</span>：迎朱夏而自延。<br/>
　　宋之問詩：開簾延霽天。</small><br/>
　　綺樓關<small about="#mwt604" typeof="mw:Transclusion">一作高</small>樹頂，飛旐泛堂前。帟<small about="#mwt605" typeof="mw:Transclusion">音繹</small>幕旋<small about="#mwt606" typeof="mw:Transclusion">從海鹽劉本，一作疑，非</small>風燕，笳簫咽<small about="#mwt607" typeof="mw:Transclusion">一作急</small>暮蟬。興<small about="#mwt608" typeof="mw:Transclusion">去聲</small>殘虚白室，跡斷孝廉船。<br/>
　　<small about="#mwt609" typeof="mw:Transclusion">此痛其殁後淒涼。　興殘，公不復往。跡斷，韋不復來也。<br/>
　　古詩：西北有高樓，交疏結綺窗。綺樓，蓋韋平日所居者。舊注以為奠樓，恐非。<br/>
　　邵注：旐，銘旌也。<span class="book-name">寡婦賦</span>：飛旐翻以啟路。<br/>
　　王融<span class="book-name">曲水詩序</span>：緹帷宿置，帟幕宵懸。<span class="book-name">周禮注</span>：在旁曰帷，在上曰幕。<br/>
　　吳注<span class="book-name">憤賦</span>：棄虚白之室，歸長夜之臺。<br/>
　　孝廉船，注别見前。</small><br/>
　　童孺交遊盡，喧卑俗事牽。老來多涕淚，情在强<small about="#mwt610" typeof="mw:Transclusion">溪兩切</small>詩篇。誰繼方隅理，朝<small about="#mwt611" typeof="mw:Transclusion">音潮</small>難將<small about="#mwt612" typeof="mw:Transclusion">去聲</small>帥權。春秋褒貶例，名器重雙全。<br/>
　　<small about="#mwt613" typeof="mw:Transclusion">末致哀輓之意。　童孺交遊，應上差池弱冠。名器雙全，應上尊榮不忝。　此章八句者三段，六句者兩段。<br/>
　　蔡邕<span class="book-name">胡根碑</span>：嗟童孺之夭逝兮。<br/>
　　<span class="book-name">慮思道集</span>：外靜方隅，内康庶績。<br/>
　　<span class="book-name">穀梁傳序</span>：一字之褒，寵踰華袞之贈。片言之貶，辱過市朝之撻。<br/>
　　<span class="book-name">左傳</span>：惟名與器，不可以假人。<span class="book-name">杜臆</span>：雙全，謂名不愧其實。</small><br/>
　　<span id="jiang_ge_wo_bing" about="#mwt586" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#ku_wei_da_fu_zhi_jin" class="mw-selflink-fragment">江閣卧病走筆寄呈崔盧兩侍御</a></span><br/>
　　<small about="#mwt614" typeof="mw:Transclusion">崔乃崔大渙，盧乃盧十四弟也。鶴注：大曆五年，潭州有臧玠之亂，公已去潭，則江閣不在潭州也。詩云「長夏想為情」，又云「滑憶雕菰飯」，則是四年秋作。意江閣在潭近境，故四年之秋，五年之夏皆在焉。</small><br/>
　　客子庖廚薄，江樓枕席清。衰年病秪瘦，長夏想為情。滑憶<small about="#mwt616" typeof="mw:Transclusion">一作喜</small>雕胡飯，香聞錦帶羹。溜匙兼煖腹，誰欲致<small about="#mwt617" typeof="mw:Transclusion">一作覓</small>盃甖。<br/>
　　<small about="#mwt618" typeof="mw:Transclusion">上四，江閣卧病。下四，寄呈崔盧。　庖廚薄，起飯羹。想為情，起誰致。為情，猶云用情。　朱注以溜匙承飯，煖腹承羹，恐蓴性不能煖腹。吳論以溜匙承羹，煖腹承飯，據前詩「<a class="source" href="c9_du_shi_xiang_zhu__si_ku_quan_shu_ben__juan08.xhtml#zuo_hai_shan_hou_ji_san_shou">正想滑流匙</a>」，原指飯言，不當指羹。顧注：溜匙總承飯羹，煖腹指酒，兼欲得盃甖也。此說軗妥。<br/>
　　秪，古與祗通，但也。<br/>
　　林洪<span class="book-name">山家清供</span>云：雕菰飯，似蘆，其米黑，故云「<a class="source" href="c18_du_shi_xiang_zhu__si_ku_quan_shu_ben__juan17.xhtml#qiu_xing">波漂菰米沈雲黑</a>」。暴乾礱洗，既香而滑，故又云「滑憶雕菰飯」。<br/>
　　朱注：錦帶，即蓴絲。<span class="book-name">本草</span>作蒓，或謂之錦帶，生湖南者最美。此詩錦帶與秋菰並舉，知必為蓴也。薛夢符以為錦帶花，謬。顧注：臨湘縣有蓴湖，在縣東。</small><br/>
　　<span id="tan_zhou_liu_bie_du_yuan_wai_yuan_zhang" about="#mwt619" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#tan_zhou_liu_bie_du_yuan_wai_yuan_zhang" class="mw-selflink-fragment">潭州留别杜員外院長</a></span><small about="#mwt620" typeof="mw:Transclusion">附韋迢詩</small><br/>
　　江畔長沙驛<small about="#mwt622" typeof="mw:Transclusion">一作澤</small>，相逢纜客船。大名詩獨步，小郡海西偏。地濕愁飛鵩，天炎畏跕鳶。去留俱失意，把臂共潸然。<br/>
　　<small about="#mwt623" typeof="mw:Transclusion">上四，記乍逢之迹。下四，敘惜别之情。　大名，指杜。小郡，自謙。飛鵩，用賈誼事，傷杜在潭。跕鳶，用馬援事，憐己往韶。去留二字，承此。<br/>
　　<span class="book-name">晉書</span>：王坦之，字文度，與郗超俱有名，時人語曰：盛德絕倫郗嘉賓，江東獨步王文度。<br/>
　　<span class="book-name">賈誼傳</span>：誼為長沙王太傅，長沙卑濕，俱自傷悼，乃為<span class="book-name">鵩賦</span>。<br/>
　　<span class="book-name">馬援傳</span>：吾在浪汩西里時，下潦上霧，毒氣薰蒸，仰視飛鳶跕跕墮水中。</small><br/>
　　<span id="tan_zhou_song_wei_yuan_wai_tiao_mu_shao_zhou" about="#mwt624" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#tan_zhou_song_wei_yuan_wai_tiao_mu_shao_zhou" class="mw-selflink-fragment">潭州送韋員外迢牧韶州</a></span><br/>
　　<small about="#mwt625" typeof="mw:Transclusion">鶴注：當是大曆四年秋作。　<span class="book-name">唐書·世系表</span>：韋迢終嶺南節度行軍司馬。　韶州，屬嶺南道。</small><br/>
　　炎海韶州牧，風流漢署郎。分符先令望，同舍有輝光。白首多年疾，秋天昨夜涼。洞庭無過雁，書疏<small about="#mwt626" typeof="mw:Transclusion">去聲</small>莫相忘。<br/>
　　<small about="#mwt627" typeof="mw:Transclusion">上四，送韋。下四，望韋。　分符，承州牧。同舍，承署郎。公亦曾為郎官，故曰有光輝。　趙注：自洞庭而往此間，無過雁以寄書，而彼中書信，却不可忘也。<br/>
　　<span class="book-name">漢紀</span>：與郡守為符。注：各分其半，右留京師，左以與之。　<span class="book-name">詩</span>：令聞令望。<br/>
　　同舍郎，見<span class="book-name">直不疑傳</span>。<br/>
　　秋在昨夜，詩作於立秋次日矣。<br/>
　　宋纖<span class="book-name">上梁主疏</span>：聲聞書疏。</small><br/>
　　<span id="zao_fa_xiang_tan_ji_du_yuan_wai_yuan_zhang" about="#mwt628" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#zao_fa_xiang_tan_ji_du_yuan_wai_yuan_zhang" class="mw-selflink-fragment">早發湘潭寄杜員外院長</a></span><small about="#mwt629" typeof="mw:Transclusion">附韋迢詩</small><br/>
　　<small typeof="mw:Transclusion">鶴注：湘潭，屬潭州。<span class="book-name">舊史</span>：後漢湘南縣地，吳分湘南，立衡陽，屬衡陽郡，隋廢郡，縣屬潭州。<span class="date" title="749年">天寶八載</span>，移治於洛口，因改為湘潭。</small><br/>
　　北風昨夜雨，江上早來涼。楚岫千峰翠，湘潭一葉黃。故人湖外客，白首尚為郎。相憶無南雁，何時有報章。<br/>
　　<small about="#mwt630" typeof="mw:Transclusion">上四，咏景。下四，敘情。　峰翠葉黃，此秋時景，亦雨後景也。杜有「<a class="source" href="#tan_zhou_song_wei_yuan_wai_tiao_mu_shao_zhou">白首多年疾</a>」之句，故韋云「故人湖外客，白首尚為郎」，杜有「<a class="source" href="#tan_zhou_song_wei_yuan_wai_tiao_mu_shao_zhou">洞庭無過雁</a>」之句，故韋云「相憶無南雁，何時有報章」。前後贈答三詩，塤箎相應如此。<br/>
　　白首為郎，用馮唐、顏駟事。<br/>
　　顏延之<span class="book-name">和謝監</span>詩：盡言非報章，聊用示所懷。</small><br/>
　　<span id="zeng_wei_shao_zhou_jian_ji" about="#mwt631" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#zeng_wei_shao_zhou_jian_ji" class="mw-selflink-fragment">酬韋韶州見寄</a></span><br/>
　　<small about="#mwt632" typeof="mw:Transclusion">鶴注：此當是大曆四年秋，韋發湘潭，而公酬於潭州也。</small><br/>
　　養拙江湖外，朝<small about="#mwt634" typeof="mw:Transclusion">音潮</small>廷記憶疏。深慚長<small about="#mwt635" typeof="mw:Transclusion">子兩切</small>者轍，重<small about="#mwt636" typeof="mw:Transclusion">平聲</small>得故人書。白髮絲難理<small about="#mwt637" typeof="mw:Transclusion">一作並</small>，新詩錦不如。雖無南過雁，看取北來魚。<br/>
　　<small about="#mwt638" typeof="mw:Transclusion">上四，感韋交情。下四，謝韋寄詩。　江湖作客，朝士久忘，韋枉轍而又寄書，情良厚矣。白髮自憐，新詩稱韋。南雁自道，北魚指韋，古人以魚雁比書，回雁峰高，故不去，湘水北流，故可來。　吳論：韋詩，上四句虚，故不答。江湖白髮，答故人白首二句。南雁北魚，答南雁報章二句。<br/>
　　<span class="book-name">陳平傳</span>：門外多長者車轍。<br/>
　　古詩：相去萬餘里，故人心尚爾。</small><br/>
　　<span id="lou_shang" about="#mwt639" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#lou_shang" class="mw-selflink-fragment">樓上</a></span><br/>
　　<small about="#mwt640" typeof="mw:Transclusion">此當是潭州所作，詩末云「身在五湖南」可見，此及下章，並依蔡氏編次。</small><br/>
　　天地空搔首，頻抽白玉簪。皇輿三極北，身事五湖南。戀闕勞肝肺，掄<small about="#mwt641" typeof="mw:Transclusion">一作論</small>材愧杞柟。亂離難自救，終是老湘潭。<br/>
　　<small about="#mwt643" typeof="mw:Transclusion">此詩登樓而感懷也。孤樓之上，俯仰天地，徒然搔首而抽簪者，正以皇輿在北，身事在南故也。戀闕而不才淪棄，，既無補於皇輿，亂離而終老湘潭，又無濟於一身，此所以搔首踟蹰耳。<br/>
　　<span class="book-name">西京雜記</span>：漢武帝取李夫人玉簪搔頭。鍾會賦：散髮抽簪。<span class="book-name">杜臆</span>：白玉簪，蓋朝冠所用，屢思入朝而中止，故云頻抽。<br/>
　　陸機論：旋皇輿於夷庚，反帝座於紫闥。　地有四極，皇輿在東西南之北，故云三極，與<span class="book-name">繫辭</span>三極不同，舊注誤。<br/>
　　<span class="book-name">史記索隱</span>：具區、洮滆、彭蠡、青草、洞庭，共為五湖。</small><br/>
　　<small about="#mwt644" typeof="mw:Transclusion">公律詩多在首聯領起，亦有在三四領下者，如七律「<a class="source" href="c18_du_shi_xiang_zhu__si_ku_quan_shu_ben__juan17.xhtml#yong_huai_gu_ji_wu_shou">萬古雲霄一羽毛</a>」，領下伊呂蕭曹，「<a class="source" href="c18_du_shi_xiang_zhu__si_ku_quan_shu_ben__juan17.xhtml#yong_huai_gu_ji_wu_shou">三分割據紆籌策</a>」，領下運移身殲是也。五律此詩「皇輿三極北」，領下戀闕掄材。「身事五湖南」，領下亂離湘潭是也。</small><br/>
　　<span id="jiang_kuo_fu_gao_dong" about="#mwt646" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#jiang_kuo_fu_gao_dong" class="mw-selflink-fragment">遠遊</a></span><br/>
　　<small about="#mwt645" typeof="mw:Transclusion">詩言「江闊浮高棟」，必潭州江閣所作，此當與<span class="book-name">樓上</span>詩同時，蓋大曆四年也。<span class="book-name">楚辭</span>有<span class="book-name">遠遊</span>篇。</small><br/>
　　江闊浮高棟<small about="#mwt647" typeof="mw:Transclusion">晉作凍</small>，雲長出斷山。塵沙連<span class="place">越嶲</span><small about="#mwt648" typeof="mw:Transclusion">音水</small>，風雨暗<span class="place">荆蠻</span>。雁矯銜蘆内，猿啼失木間。敝裘<span class="name" title="蘇秦">蘇季子</span>，歷國未知還。<br/>
　　<small about="#mwt649" typeof="mw:Transclusion">此登江樓而歎遠遊也。上四，言景，是賦。下四，言情，兼比。日色映江，故水光浮棟，嶺腰雲截，故斷際露山，此見晴而忽雲也。遥瞻越嶲，則塵沙連接，近望荆蠻，則風雨暗迷，此見陰而且雨也。雁銜蘆，前行已倦。猿失木，無處可依。故下有裘敝未還之感。<br/>
　　朱超詩：高棟響行雷。<br/>
　　陳子昂詩：離亭暗風雨。　越嶲郡，今四川行都司。<span class="book-name">華陽國志</span>：司馬相如開僰道，通南中，置越嶲郡。　荆蠻，即荆州。<br/>
　　<span class="book-name">淮南子</span>：雁從風而飛，以愛氣力，銜蘆而翔，以避弋繳。張華賦：又矯翼而增逝，徒銜蘆而避繳。　梁簡文帝詩：雁去銜蘆上，猿戲遶枝來。<span class="book-name">淮南子</span>：猿狖失木而擒於狐狸，非其處也。</small><br/>
　　<span id="qian_qiu_jie_you_gan_er_shou" about="#mwt650" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#qian_qiu_jie_you_gan_er_shou" class="mw-selflink-fragment">千秋節有感二首</a></span><br/>
　　<small about="#mwt651" typeof="mw:Transclusion">此大曆四年八月潭州作。　<span class="book-name">舊書·玄宗紀</span>：<span class="date" title="729年">開元十七年</span>八月癸亥，上以降誕日，宴百僚於花萼樓下，百僚表請每年八月十五日為千秋節，王公以下獻寶鏡及承露囊，天下諸州，咸令宴樂休假三日，仍編為令。<span class="book-name">通鑑</span>：又移社日就千秋節。</small><br/>
　　自罷千秋節，頻傷八月來。先朝<small about="#mwt653" typeof="mw:Transclusion">音潮</small>常宴會，壯觀<small about="#mwt654" typeof="mw:Transclusion">去聲</small>已塵埃。鳳紀編生日，龍池塹劫灰。湘川新涕淚，秦樹遠樓臺。寶鏡羣臣得，金吾萬國迴。衢尊不重<small about="#mwt655" typeof="mw:Transclusion">平聲</small>飲，白首獨餘哀。<br/>
　　<small about="#mwt656" typeof="mw:Transclusion">首章，敘崩後節日，乃傷今思昔之感，在六句作截。　賜宴之事，雖編於帝紀，而龍池王氣，久已銷亡，不但壯觀塵埃也。四句，申千秋節罷。今遥望秦中，樓臺之下，得寶鏡者，舊臣凋謝，為金吾者，各國散歸，獨留白首書生，淚滴湘川而已。六句，申八月頻傷。<br/>
　　<span class="book-name">封禪文</span>：此事天下之壯觀。<br/>
　　鳳紀，注見三卷。<br/>
　　龍池，注見十七卷。　<span class="book-name">高僧傳</span>：漢武帝穿昆明池，悉是灰墨，後有胡僧云：此天地劫灰之餘。<br/>
　　陰鏗詩：雲裏望樓臺。<br/>
　　張說詩：寶鏡頒神節。<br/>
　　<span class="book-name">淮南子</span>：聖人之道，其猶中衢而致樽耶，過者斟酌多少不同，而各得其所宜。</small><br/>
　　御氣雲樓敞，含風綵仗高。仙人張内樂，王母獻宮桃。羅韈紅蕖艷，金羈白雪毛。舞階銜壽酒，走索背<small about="#mwt657" typeof="mw:Transclusion">音佩，黃生欲作罥</small>秋毫。聖主他年貴，邊心此日勞。桂江流向北，滿眼送波濤。<br/>
　　<small about="#mwt658" typeof="mw:Transclusion">次章，敘生前節日，乃樂極悲來之感，在八句作截。　御樓受賀，綵仗迎風，於是梨園奏樂，太真獻桃，舞階之白馬，銜酒前來，走索之宮人，紅蕖高露，當年可謂恣情尊貴矣，豈知邊憂即從此日而生乎，至今日送波濤，不勝北望傷神也。　「邊心此日勞」，猶云「<a class="source" href="c18_du_shi_xiang_zhu__si_ku_quan_shu_ben__juan17.xhtml#qiu_xing">芙蓉小苑入邊愁</a>」。<br/>
　　王融<span class="book-name">曲水亭詩序</span>：時乘既位，御氣之駕翔焉。　或以雲樓為樓名，含風為殿名，非也。考<span class="book-name">會要</span>，千秋節宴，在勤政、花萼諸樓，不在含風殿，且<span title="舊唐書·卷十七下·本紀第十七下·文宗下：九年……秋七月……戊申，填龍首池為鞠場，曲江修紫雲樓。" class="comment">紫雲樓</span>在曲江，起於<span class="dynasty">大和</span>中，於此無預。　宋之問詩：寒輕綵仗外。<br/>
　　<span class="book-name">開元傳紀</span>：帝謂高力士曰：「吾昨夜夢遊月宮，諸仙娯予以上清之樂，寥亮清越之音，非人間所聞也」，力士請名曰<span class="book-name">紫雲曲</span>。<br/>
　　<span class="book-name">漢武内傳</span>：王母令侍女索桃七枚，大如鴨子，形色正青，以四枚啗帝，自食其三。<br/>
　　<span class="book-name">洛神賦</span>：凌波微步，羅襪生塵。黃生注：「羅襪紅蕖艷」，後人詠弓足者，妍雅無及此語，當時婦人裙必曳地，故罕見篇詠。此亦因走索之妓，結束有别，故特拈出耳。紅蕖，指宮鞋。<br/>
　　<span class="book-name">白馬篇</span>：白馬飾金羈，連翩西北馳。<br/>
　　<span class="book-name">通鑑</span>：明皇教舞馬百匹，銜盃上壽。<span class="book-name">唐志</span>：明皇千秋節，舞馬於勤政樓下。<br/>
　　<span class="book-name">西京賦</span>：跳丸劍之揮霍，走索上而相逢。<span class="book-name">通典</span>注：舞絙者，兩妓女各從一頭上，對舞行於繩上，相逢比肩而不傾。<span class="book-name">玉海</span>：<span class="book-name">唐實錄</span>：<span class="date" title="736年">開元二十四年</span>八月千秋節，御廣運樓，宴羣臣，奏九部樂，内出舞人繩妓，頒賜有差。此言兩人背走索上，不爽秋毫也。黃注以繩掛獸足曰罥。秋毫，言所緣之少。「土門」詩「<a class="source" href="c10_du_shi_xiang_zhu__si_ku_quan_shu_ben__juan09.xhtml#fei_xian_ge">微徑緣秋毫</a>」，此在索上，非罥字不足以發其意。<br/>
　　<span class="book-name">杜臆</span>：桂江，乃潭州所見之水。</small><br/>
　　<small about="#mwt659" typeof="mw:Transclusion">王嗣奭曰：「頻傷八月來」，非傷明皇崩逝也，明皇席全盛而縱荒淫，致賊臣叛逆，干戈不息，肅宗繼之，非無生日，而憂亂不暇，奚知樂生乎。故公之感有二，一感倏忽盛衰之異，故云「先朝常宴會，壯觀已塵埃」。一感昔年之樂，召後日之悲，故云「聖主他年貴，邊心此日勞」。而己之流離因之，故云「湘川新涕淚」，又云「滿眼送波濤」。</small><br/>
　　<span id="feng_zeng_lu_wu_zhang_can_mou_ju" about="#mwt660" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#feng_zeng_lu_wu_zhang_can_mou_ju" class="mw-selflink-fragment">奉贈盧五丈參謀琚</a></span><small about="#mwt661" typeof="mw:Transclusion">原注：時丈人使自江陵，在長沙待恩旨，先支率錢米。</small><br/>
　　<small typeof="mw:Transclusion">鶴注：此大曆四年秋潭州作。　<span class="book-name">唐書</span>：元帥、副元帥府，有行軍參謀，關豫軍中機密。</small><br/>
　　恭惟同自出，妙選<small about="#mwt663" typeof="mw:Transclusion">去聲</small>異高標。入幕知<span class="name">孫楚</span>，披襟得<span class="name" title="子產">鄭僑</span>。丈人藉才地，門閥冠<small about="#mwt664" typeof="mw:Transclusion">去聲</small>雲霄。老矣逢迎拙，相於契託饒。<br/>
　　<small about="#mwt665" typeof="mw:Transclusion">從盧敘起，親誼交情，官序才地，俱見於此。　孫楚，切參謀。鄭僑聘晉，比使長沙。<br/>
　　王褒頌：恭惟春秋。惟，思也。朱注：同自出，蓋參謀之母與公母皆崔氏也。黃鶴引公祖母盧氏，非。　<span class="book-name">左傳</span>：我之所自出。<span class="book-name">爾雅</span>：男子謂姊妹之子曰出。<br/>
　　<span class="book-name">語林</span>：瑯琊王鎮廣陵，妙選僚佐。　<span class="book-name">世說</span>：李元禮高自標持。<br/>
　　王僧孺序：道合神遇，投分披襟。　<span class="book-name">左傳</span>：季札聘鄭，見子產，如舊相識。<br/>
　　<span class="book-name">世說</span>：王恂自計才地，必應在己。<br/>
　　朱注<span class="book-name">前漢·朱博傳</span>：齎閥閱詣府。<span class="book-name">車千秋傳</span>：千秋無閥閱勞。注：閥，積功也。閱，所經也。唐六品以上，通用烏頭大門，又曰表揭，又曰閥閱。<span class="book-name">義訓</span>云：表揭、閥閱是也。俗呼為櫺星門。詩言盧氏積累日月，立功而致表揭，高於雲霄也。<br/>
　　孔融書：岸幘廣坐，舉杯相於。相於，猶云相與。</small><br/>
　　賜錢傾府待，爭米駐<small about="#mwt666" typeof="mw:Transclusion">一作貯</small>船遥。隣好<small about="#mwt667" typeof="mw:Transclusion">去聲</small>艱難薄，甿<small about="#mwt668" typeof="mw:Transclusion">一作氓</small>心杼柚焦。客星空使<small about="#mwt669" typeof="mw:Transclusion">去聲</small>伴，寒水不成潮。<br/>
　　<small about="#mwt670" typeof="mw:Transclusion">此記支率錢米事。　朱注：時必有長沙錢米應輸江陵者，盧為之請旨支給本郡也。隣，指潭州。客星，自謂。使者，指盧。民困莫輸，如寒冰涸潮。<br/>
　　<span class="book-name">通鑑</span>：杜弼作檄移梁朝曰：連結姦惡，斷絕隣好。<br/>
　　<span class="book-name">詩</span>：小東大東，杼柚其空。<br/>
　　駱賓王詩：流星疑伴使。<br/>
　　<span class="book-name">杜臆</span>：潮極寒則涸，俗謂之凍殺潮。</small><br/>
　　素髮乾<small about="#mwt672" typeof="mw:Transclusion">音干</small>垂領，銀章破在腰。說詩能累<small about="#mwt673" typeof="mw:Transclusion">上聲</small>夜，醉酒或連朝。藻翰唯牽率，湖山合動搖。<br/>
　　<small about="#mwt674" typeof="mw:Transclusion">此長沙遇盧情事。素髮銀章，自謂老年帶官。說詩四句，言一時詩酒興豪，所謂相於契託也。<br/>
　　<span class="book-name">白帖</span>：漢世有鞶囊者，佩在腰間，謂之綬囊。朱注：隋唐以後，官不佩印，止有隨身魚袋。此云「銀章破在腰」，蓋舉銀魚言之，當時金銀魚謂之章服。<br/>
　　<span class="book-name">左傳</span>：牽率老夫。謝瞻詩：牽率酬嘉藻。</small><br/>
　　時清非造<small about="#mwt675" typeof="mw:Transclusion">七到切</small>次，興<small about="#mwt676" typeof="mw:Transclusion">去聲</small>盡却蕭條。天子多恩澤，蒼生轉寂寥。休傳鹿是馬，莫信鵩如<small about="#mwt677" typeof="mw:Transclusion">陳作為</small>鴞。<br/>
　　<small about="#mwt678" typeof="mw:Transclusion">此慨時事以勉盧。　天子施恩而生民轉困者，以朝有姦佞，外多掊克耳。指鹿為馬，如魚朝恩是也。鵩鳥如鴞，若臧玠是也。曰休傳莫信，故婉其詞，以隱諷耳。<br/>
　　<span class="book-name">史記</span>：趙高持鹿獻於二世曰：馬也。<br/>
　　<span class="book-name">鵩鳥賦序</span>：鵩似鴞，不祥鳥也。</small><br/>
　　未解依依袂，還斟泛泛瓢。流年疲蟋蟀，體物幸鷦鷯。孤<small about="#mwt680" typeof="mw:Transclusion">俗作辜</small>負滄洲願，誰云晚見招。<br/>
　　<small about="#mwt681" typeof="mw:Transclusion">末惜别而自敘己懷。　疲蟋蟀，謂行年已晚。幸鷦鷯，謂一枝暫棲。負滄洲，不能遯世。誰見招，無復用世矣，所謂老拙逢迎也。　此章八句起，下四段各六句。<br/>
　　江總詩：共此依依情，無奈年年别。<br/>
　　<span class="book-name">周禮</span>：酒有五齊，一曰泛齊。注：泛者，成而浮滓泛泛然。<br/>
　　宋之問詩：常是惜流年。<span class="book-name">詩</span>：蟋蟀在堂，歲聿其暮。古詩：晨風懷苦心，蟋蟀傷居促。<br/>
　　<span class="book-name">莊子</span>：鷦鷯巢林，不過一枝。<br/>
　　李陵書：陵雖孤恩，漢亦負德。　揚雄<span class="book-name">檄虚賦</span>：世有黃公者，起於滄洲，精神養性，與道浮游。</small><br/>
　　<span id="xi_bie_xing_song_liu_pu_she_pan_guan" about="#mwt683" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#xi_bie_xing_song_liu_pu_she_pan_guan" class="mw-selflink-fragment">惜别行送劉僕射判官</a></span><br/>
　　<small about="#mwt684" typeof="mw:Transclusion">詩云「扶病相識長沙驛」，劉判官蓋括馬至此，與公相晤而贈之以詩，當是大曆四年秋作。　朱注：唐制，僕射下宰相一等，時蓋劉之主將加此官，劉其屬下判官也。詩見陳浩然，又見<span class="book-name">文苑英華</span>。</small><br/>
　　聞道<small about="#mwt686" typeof="mw:Transclusion">去聲</small>南行市<small about="#mwt687" typeof="mw:Transclusion">去聲</small>駿馬，不限匹數軍<small about="#mwt688" typeof="mw:Transclusion">一作官</small>中須。襄陽幕府天下異，主將<small about="#mwt689" typeof="mw:Transclusion">去聲</small>儉省憂艱虞。秪收壯健勝<small about="#mwt690" typeof="mw:Transclusion">平聲</small>鐵甲，豈因格鬬求龍駒。<br/>
　　<small about="#mwt691" typeof="mw:Transclusion">敘劉君至潭之由。　南行，指判官。主將，指僕射。起處並題。</small><br/>
　　而今西北自反胡，騏驎蕩盡一匹無。龍媒真種<small about="#mwt692" typeof="mw:Transclusion">上聲</small>在帝都，子孫未落東南<small about="#mwt693" typeof="mw:Transclusion">此從<span class="book-name">英華</span>，他本作西南</small>隅。向非戎事備征伐，君肯辛苦越江湖。江湖凡馬多顦顇，衣冠往往乘蹇驢。<br/>
　　<small about="#mwt694" typeof="mw:Transclusion">此言南行車馬之難。　西北，指安史、吐蕃。東南，指襄陽長沙。凡馬皆疲，何況龍種乎。　<span class="book-name">義鶻行</span>以老鶻為其父，此詩以馬駒為子孫，語近詼諧。<br/>
　　徐幹<span class="book-name">中論</span>：遊必帝都。</small><br/>
　　梁公富貴於身疏，號令明白人安居。俸錢時散士子盡，府庫不為<small about="#mwt695" typeof="mw:Transclusion">去聲</small>驕豪虚。以兹報主寸心赤，氣却西戎回北狄。羅網羣馬<small about="#mwt696" typeof="mw:Transclusion">一作烏</small>籍馬多，意<small about="#mwt697" typeof="mw:Transclusion">一作氣</small>在<small about="#mwt698" typeof="mw:Transclusion">一作用</small>驅除<small about="#mwt699" typeof="mw:Transclusion">一作馳</small>出金帛。<br/>
　　<small about="#mwt700" typeof="mw:Transclusion">此見襄陽主將之賢。　梁公，即梁崇義。上四，言儉省而愛人。下四，言憂虞而敵愾。<br/>
　　<span class="book-name">淮南子</span>：見之明白，處之如玉石。　<span class="book-name">黃香傳</span>：香為魏郡守，分俸祿賞賜，出贍貧者。<br/>
　　出金帛，購馬也。</small><br/>
　　劉侯奉使<small about="#mwt701" typeof="mw:Transclusion">去聲</small>光推<small about="#mwt702" typeof="mw:Transclusion">吐雷切</small>擇，滔滔才略滄溟窄。杜陵老翁秋繫<small about="#mwt703" typeof="mw:Transclusion">音計</small>船，扶病相識長沙驛。强<small about="#mwt704" typeof="mw:Transclusion">豈兩切</small>梳白髮提胡盧，手把<small about="#mwt705" typeof="mw:Transclusion">一作兼</small>菊花路旁摘。九州兵革浩茫茫，三嘆聚散臨重<small about="#mwt706" typeof="mw:Transclusion">平聲</small>陽。當杯對客忍流涕<small about="#mwt707" typeof="mw:Transclusion">一作涕淚，一本有君字</small>，不覺老夫神内傷。<br/>
　　<small about="#mwt708" typeof="mw:Transclusion">此記相逢惜别之意。　劉奉使，承上兩段。光推擇，不負所使也。提壺把菊，歡宴而作離筵，故黯然神傷耳。此章首段六句，末段十句，中二段各八句。<br/>
　　唐之潭州，即漢長沙郡。</small><br/>
　　<small about="#mwt709" typeof="mw:Transclusion">朱鶴齡曰：<span class="book-name">唐志</span>：襄州襄陽郡，乃山南東道節度使所治。廣德初，梁崇義據襄州，代宗不能討，因拜山南東道節度，至<span class="date" title="780年">建中元年</span>，始為李希烈所誅。則梁公即崇義也。史稱其以地褊兵少，法令最治，折節遇士，自振襄漢間。觀此詩所稱「襄陽幕府天下異，主將儉省憂艱虞」，又云「梁公富貴於身疏，號令明白人安居」，其語正與<span class="book-name">唐志</span>相合。<br/>
　　盧元昌曰：唐初，得突厥馬二千匹，又得隋馬三千匹，令太僕張萬歲葺其政。貞觀至麟德中，有馬七十餘萬，自後馬政頗廢。開元間，以王毛仲領内外閑廄使，馬復蕃息。安祿山陰選勝甲馬，驅歸范陽。肅宗時，市馬於回紇，多以羸馬充數，後又括民間馬為團練馬，唐之馬政，遂不可復矣。詩云西北反徒，騏驎蕩盡，感慨係之矣。</small><br/>
　　<span id="zhong_song_liu_shi_di" about="#mwt710" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#zhong-n2455" class="mw-selflink-fragment">重<small about="#mwt711" typeof="mw:Transclusion">平聲</small>送劉十弟判官</a></span><br/>
　　<small about="#mwt712" typeof="mw:Transclusion">鶴注：當是大曆四年秋在潭州作。</small><br/>
　　分源豕韋派，别浦雁賓秋。年事推兄黍，人才覺弟優。<br/>
　　<small about="#mwt713" typeof="mw:Transclusion">首段敘事。　上二，敘送别。下二，點兄弟。<br/>
　　陶潛詩：同源分流，人易世疏。　<span class="book-name">左傳</span>：范宣子曰：昔匄之祖，自虞以上，為陶唐氏，在夏為御龍氏，在商為豕韋氏，在周為唐杜氏。晉主夏盟，為范氏。　又：蔡墨曰：陶唐氏既衰，其後有劉累，學擾龍於豢龍氏，事孔甲，以更豕韋之後。<br/>
　　<span class="book-name">月令</span>：季秋之月，鴻雁來賓。<br/>
　　劉孝標書：頃年事遒盡，容髮衰謝。</small><br/>
　　經過<small about="#mwt714" typeof="mw:Transclusion">平聲</small>辯豐劍，意氣逐吳鉤。垂翅徒衰老，先鞭不滯留。本支凌歲晚，高義豁窮愁。他日臨江待，長沙舊驛樓。<br/>
　　<small about="#mwt715" typeof="mw:Transclusion">次段言情。上四，承才優。下四，承别浦。　劉之才氣英利，如豐劍吳鉤，故能先鞭用世，不似己之垂翅飄流也。晚逢高義，差慰旅愁，但未知此别之後，何時重會驛樓耳。　本支，應分源。歲晚，應年事。　此章上四句，下八句。<br/>
　　豐劍、吳鉤，注皆别見。<br/>
　　<span class="book-name">後漢·馮異傳</span>：始雖垂翅回谿，終能奮翼澠池。<br/>
　　劉琨書：常恐祖生，先吾着鞭。<br/>
　　<span class="book-name">毛詩</span>：本支百世。<br/>
　　車永<span class="book-name">與陸雲書</span>：豁然忘愁。<br/>
　　<span class="book-name">唐·地志</span>：長沙縣，屬潭州。</small><br/>
<br/>
<br/>
<br/>
<br/>
<br/>
<br/>
<br/>
　　<span about="#mwt717" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷22#du_shi_xiang_zhu_juan_er_shi_er" class="mw-selflink-fragment">杜詩詳註卷二十二</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
