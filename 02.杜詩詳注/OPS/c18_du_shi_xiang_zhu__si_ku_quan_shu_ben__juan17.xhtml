<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷十七</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c17_du_shi_xiang_zhu__si_ku_quan_shu_ben__juan16.xhtml" title="杜詩詳註 (四庫全書本)/卷16">卷十六</a></td>
<td style="width:50%;">杜詩詳註　卷十七</td>
<td class="noprint" style="width:25%; text-align:right; font-size:small;"><a rel="mw:WikiLink" href="c19_du_shi_xiang_zhu__si_ku_quan_shu_ben__juan18.xhtml" title="杜詩詳註 (四庫全書本)/卷18">卷十八</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt496"><p>　　欽定四庫全書<br/>
　　<span id="du_shi_xiang_zhu_juan_shi_qi" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#du_shi_xiang_zhu_juan_shi_qi" class="mw-selflink-fragment">杜詩詳註卷十七</a></span><br/>
　　翰林院編修仇兆鰲撰<br/>
　　<span id="zeng_li_ba" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#zeng_li_ba" class="mw-selflink-fragment">贈李八<small about="#mwt11" typeof="mw:Transclusion">一作公</small>秘書别三十韻</a></span><br/>
　　<small about="#mwt12" typeof="mw:Transclusion">鶴注：當是大曆元年七月作。</small><br/>
　　往時中補右，扈蹕上元初。反氣凌行在，妖星下<small about="#mwt13" typeof="mw:Transclusion">去聲</small>直廬。六龍瞻漢殿<small about="#mwt14" typeof="mw:Transclusion">一作闕</small>，萬騎<small about="#mwt15" typeof="mw:Transclusion">去聲</small>略<small about="#mwt16" typeof="mw:Transclusion">一作集</small>姚<small about="#mwt17" typeof="mw:Transclusion">一作媯</small>墟。玄朔迴<small about="#mwt18" typeof="mw:Transclusion">一作還</small>天步，神都憶帝車。一戎纔汗馬，百姓免為魚。通籍蟠螭印，差<small about="#mwt19" typeof="mw:Transclusion">此茲切</small>肩列鳳輿。事殊迎代邸，喜異賞朱虛。<br/>
　　<small about="#mwt20" typeof="mw:Transclusion">首憶秘書扈從之事。　反氣四句，上皇西巡。玄朔四句，肅宗興復。通籍以下，秘書侍從也。錢箋：肅宗初，公拜左拾遺，此雲「中補右」者，必李秘書於是時官右補闕也。中者，右補闕屬中書省。唐制：左右補闕拾遺，掌供奉諷諫、扈從乘輿。「扈蹕上元初」，謂扈駕於主上建元之初，非如<span class="book-name">寄草堂</span>詩所云「經營上元始」也。　當時駕次馬嵬，帝自陳倉而赴蜀，路經漢中，太子自彭原之朔方，即位靈武。所謂「萬騎略姚墟」者，指上皇也。「玄朔迴天步」者，指肅宗也。　通籍，李得出入行宮。差肩，謂隨朝士而趨輦後。肅宗以恢復入京，非由繼統嗣位，故與代邸迎立者有殊。　夢弼曰：秘書宗室，故比朱虛。未能優擢，故云賞異。<br/>
　　洙曰：扈，扈從也。蹕，鳴蹕也。天子出，鳴蹕以清道。<br/>
　　庾信賦：遭東南之反氣。　行在、妖星，注皆見前。　曹植詩：謁帝承明廬。<br/>
　　六龍。天子之駕。<span class="book-name">易</span>：時乘六龍以御天。嵇康詩：乘雲駕六龍。　梁宣帝詩：漢殿珊瑚支。<br/>
　　蔡邕<span class="book-name">獨斷</span>：大駕備千乘萬騎。　<span class="book-name">帝王世紀</span>：瞽瞍之妻<span class="name">握登</span>，生舜於姚墟，故得姓姚氏。<span class="book-name">漢書注</span>：<span class="book-name">世本</span>：媯虛，在漢中郡西城縣。<span class="book-name">世紀</span>：安原，謂之媯虛，或謂之姚墟。<br/>
　　趙景真書：植橘柚於玄朔。朔方，玄武之位，故稱玄朔。　<span class="book-name">詩</span>：天步艱難。<br/>
　　鮑照詩：明輝爍神都。　<span class="book-name">史·天官書</span>：斗為帝車，運於中央，臨制四方。<br/>
　　<span class="book-name">書</span>：一戎衣。　<span class="book-name">公孫弘傳</span>：臣愚駑，無汗馬之勞。<br/>
　　<span class="book-name">左傳</span>：劉子曰：微禹，吾其為魚乎。<span class="book-name">光武紀</span>：赤眉在河東，但決水灌之，可使為魚。<br/>
　　<span class="book-name">前漢·魏相傳</span>：通籍長信宮。<span class="book-name">元帝紀</span>：宗室有屬籍者。　蔡邕<span class="book-name">獨斷</span>：璽者，印也。印者，信也。天子璽以玉螭虎紐。<span class="book-name">西京雜記</span>：燈高七尺五寸，作蟠螭。<br/>
　　王僧儒書：抗首接膝，履足差肩。　鳳輿，見<span class="book-name">洗兵行</span>。<br/>
　　<span class="book-name">漢書</span>：文帝自代邸来即位，益封朱虛侯劉章二千戶，黃金一千斤。</small><br/>
　　寇盜方歸順，乾坤欲宴如。不才同補袞，奉詔許牽裾。鴛鷺叨雲閣，騏驎<small about="#mwt22" typeof="mw:Transclusion">俗本作麒麟</small>滯石渠<small about="#mwt23" typeof="mw:Transclusion">一作玉除，趙云：石渠為正</small>。文園多病後，中散舊交疏。飄泊哀相見，平生意有餘。風煙巫峽遠，臺榭楚宮虛<small about="#mwt24" typeof="mw:Transclusion">一作除</small>。觸目非論<small about="#mwt25" typeof="mw:Transclusion">平聲</small>故，新文尚起予。<br/>
　　<small about="#mwt26" typeof="mw:Transclusion">此記前後聚散之迹。　上六，往日同朝。下八，夔州重晤。　補袞牽裾，諫官之職。叨雲閣，公授拾遺。滯石渠，李遷秘書。多病交疏，指棄官以後。飄泊二句，喜逢故人。風煙二句，客夔景物。非論故，道故者無人。尚起予，知音有秘書也。<br/>
　　歸順，注别見。<br/>
　　<span class="book-name">漢書·諸侯王表</span>：四海宴如。<br/>
　　<span class="book-name">詩</span>：袞職有闕，仲山甫補之。<br/>
　　袁紹書：奉詔之日。　<span class="book-name">魏志</span>：魏文帝欲徙冀州民十萬戶實河南，辛毗引帝裾而誎。<br/>
　　古詩：厠迹鴛鷺行。　潘岳賦：高閣連雲。<br/>
　　<span class="book-name">三輔故事</span>：天祿閣、石渠閣，並在未央宮大殿北，以藏秘書。<br/>
　　司馬相如為文園令。<br/>
　　嵇康為中散大夫，作<span class="book-name">絕交書</span>。<br/>
　　<span class="book-name">楚語</span>：先王之為臺榭也。<br/>
　　<span class="book-name">世說</span>：觸目皆琳琅珠玉。<br/>
　　劉孺詩：言贈賦新文。　<span class="book-name">論語</span>：起予者商也。朱注：<span class="book-name">韻會</span>：「予」本無余音，<span class="book-name">匡謬正俗</span>曰：<span class="book-name">曲禮</span>「予一人」，鄭康成注：余、予，古今字。因鄭此說，近代學者遂皆讀予為余，此詩亦用平聲，蓋從後人讀耳。</small><br/>
　　清秋凋碧柳，别浦落紅蕖。消息多旗幟，經過<small about="#mwt28" typeof="mw:Transclusion">平聲</small>歎里閭。戰連脣齒國，軍急羽毛書。幕府籌頻問，山家藥正鋤。<br/>
　　<small about="#mwt29" typeof="mw:Transclusion">此秘書參幕府事。　巫峽，楚宮，上記相見之地。柳凋、蕖落，此記相别之時。并興起亂離凋敝之象。　朱注：戰連、軍急，謂崔旰與楊柏及張獻誠相攻。　原注：山劍元帥杜相公，初屈幕府，參籌畫，相公朝謁，今赴後期也。又云：秘書比臥青城山中。<br/>
　　梁簡文帝詩：水照柳初碧，煙含桃半紅。<br/>
　　謝莊詩：凌别浦兮值泉躍。　簡文詩：紅蕖間青鎖，紫露濕丹楹。<br/>
　　<span class="book-name">漢·高紀</span>：益張旗幟於山上。<br/>
　　古詩：思還故里閭。<br/>
　　<span class="book-name">左傳</span>：宮之奇曰：輔車相依，脣亡齒寒者，其虞虢之謂乎。<br/>
　　魏武帝奏事：若有急，則插羽於檄，謂之羽檄。<br/>
　　陳子昂詩：追宴入山家。</small><br/>
　　台星入朝<small about="#mwt30" typeof="mw:Transclusion">音潮</small>謁，使<small about="#mwt31" typeof="mw:Transclusion">去聲</small>節有吹嘘。西蜀<small about="#mwt32" typeof="mw:Transclusion">黃作屬</small>災長弭，南翁憤始攄。對敡<small about="#mwt34" typeof="mw:Transclusion">揚同</small>抏<small about="#mwt35" typeof="mw:Transclusion">吾官切，舊作抗，非。一作抗</small>士卒，乾<small about="#mwt36" typeof="mw:Transclusion">音干</small>没費倉儲。勢藉兵須用，功無禮忽諸。御鞍金腰褭，宮硯玉蟾蜍。拜舞銀鉤合<small about="#mwt37" typeof="mw:Transclusion">一作落</small>，恩波錦帕舒。<br/>
　　<small about="#mwt38" typeof="mw:Transclusion">此秘書入朝後事。　朱注：台星、使節，皆謂杜鴻漸。秘書蓋因鴻漸表薦入朝，其奏對君前，當以師老財匱為言。蓋全蜀之勢，今方藉兵，不得不用，而諸將冒功無禮，如所謂「抏士卒」、「費倉儲」者，其可忽之而不問乎。是時崔盰雖歸朝，而楊子琳未釋甲，蜀中所在聚兵，軍儲耗蠹，故因秘書赴幕而及之，言外亦暗規鴻漸也。　又云：秘書將承恩賜馬，有錦帕之舒，且入直侍書，見銀鉤之落也。次公指杜相公，於上下語勢不接。　遠注：銀鉤，承宮硯。錦帕，承御鞍。　拜舞之後，落筆如銀鉤。洙云：詔書也。<br/>
　　台星，注見十六卷。<br/>
　　<span class="book-name">周禮·地官</span>：掌邦國之使節。<br/>
　　<span class="book-name">周禮</span>：彌災兵。彌，即弭也。後漢寇榮疏：以寧風旱，以弭災兵。<br/>
　　舊注：南翁，南楚老人，如<span class="book-name">項羽傳</span>所稱南公。古人「公」「翁」二字通用也。　蔡邕<span class="book-name">瞽師賦</span>：撫長笛以攄憤兮。<br/>
　　<span class="book-name">書·畢命</span>：對揚文武之光命。陸機集：對敡帝祉。　朱注：<span class="book-name">上林賦</span>：抏士卒之精，費府庫之財，而無德厚之恩。善曰：抏，損也，音翫。吳曾<span class="book-name">漫錄</span>：抏，挫也，吾官切。<span class="book-name">平準書</span>：百姓抏弊以巧法。<span class="book-name">索隱</span>曰：<span class="book-name">三蒼</span>：抏，音五官切，抏者，耗也。取此音以釋此詩，於義甚當。王褒<span class="book-name">講德論</span>：驚邊扤士，恐亦是抏士。<br/>
　　<span class="book-name">張湯傳</span>：始為小吏，乾没。<span class="book-name">正義</span>謂無潤及之，而取他人也。如淳曰：豫居物以待之，得利為乾，失利為没。<span class="book-name">三國志·傅嘏傳</span>：豈敢寄命洪流，以徼乾没。裴松之注：有所徼射，不計乾燥之與沉没而為之也。<br/>
　　<span class="book-name">周策</span>：藉兵乞食於西周。<span class="book-name">趙充國傳</span>：遣使至匈奴藉兵。<br/>
　　<span class="book-name">左傳</span>：見無禮於君者，誅之如鷹鸇之逐鳥雀焉。　<span class="book-name">何氏語林</span>：王僧虔曰：亡兄之胤，不宜忽諸。<br/>
　　<span class="book-name">淮南子</span>：待腰褭飛兔而駕之，則世莫乘車。<br/>
　　<span class="book-name">西京雜記</span>：廣川王發晉靈公冢，得玉蟾蜍一枚，大如拳，光潤如新玉，取以盛水滴硯。<br/>
　　<span class="book-name">吳越春秋</span>：群臣拜舞天顏舒。　王僧虔<span class="book-name">論書</span>：<span class="name">索靖</span>名其字書曰「銀鉤蠆尾」。<br/>
　　<span class="book-name">西京雜記</span>：覆以錦帕。</small><br/>
　　此行非不濟，良友昔相於。去棹<small about="#mwt39" typeof="mw:Transclusion">吳作帆，一作旆</small>依顏色，沿流想疾徐。沉綿疲井臼，倚薄似樵漁。乞<small about="#mwt40" typeof="mw:Transclusion">許既切</small>米煩佳客，鈔<small about="#mwt41" typeof="mw:Transclusion">楚交切</small>詩聽小胥。杜陵斜晚照，潏水帶寒淤。莫話清溪髮，蕭蕭白映梳。<br/>
　　<small about="#mwt42" typeof="mw:Transclusion">此自敘而致送别之情。　秘書此行，非不足以濟時，特良友相闊絕，臨去依想耳。　沉綿四句，自述客夔近況。杜陵四句，囑其相答故人。莫話者，自慚衰老也。　此章前二段各十四句，後二段各十二句，中間八句相間。<br/>
　　<span class="book-name">周語</span>：動無不濟。<br/>
　　<span class="book-name">易林</span>：患解憂除，良友相於。<br/>
　　梁簡文詩：悽悽隱去棹。<br/>
　　隋孔德紹詩：沿流渡檝易，逆浪取花難。　梁簡文詩：豈若茲川麗，清流疾且徐。<br/>
　　顏延之<span class="book-name">陶徵士誄</span>：井臼弗任，藜菽不給。<br/>
　　沈約詩：佳客信龍鑣。<br/>
　　小胥，見<span class="book-name">周禮·春官</span>。<br/>
　　梁蕭鈞詩：平川收晚照。<br/>
　　洙注：潏水，公故居。盧注：杜牧<span class="book-name">期遊樊川</span>詩：杜村連潏水。　鮑照詩：照照寒洲爽。<span class="book-name">方言</span>：水中可居者曰洲。<span class="place">三輔</span>謂之淤。<br/>
　　<span class="book-name">杜臆</span>：清溪髮，語奇。</small><br/>
　　<small about="#mwt43" typeof="mw:Transclusion">黃生曰：時諸將連兵討崔旰，勝負未決，杜鴻漸以節度使讓旰，而使諸將各罷兵。公蓋深憤此事，故於詩中吐露之曰「西蜀災長弭，南翁憤始攄」，雖為稱頌之詞，其實災未必弭，憤未嘗攄也。曰「對敡抏士卒，乾没費倉儲」，言蜀中軍實耗損，入告朝廷，善為區處，使緩急有備，此大臣行邊善後之策也。如是，則西蜀災長弭矣。曰「勢藉兵須用，功無禮忽諸」，此用季文子誅無禮於君之言。如旰殺主將而叛，此豈有禮於君者，今反就加節使，是功及無禮矣。夫旰罪當誅，勢必藉兵，今乃與諸將同拜朝命，功罪不明，於文子之言，無乃忽諸。必殺崔旰，憤始攄矣。公於<span class="book-name">贈李</span>詩中，寓詞告杜，蓋深諷其處事之草草也。</small><br/>
　　<span id="zhong_ye" about="#mwt44" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#zhong_ye" class="mw-selflink-fragment">中夜</a></span><br/>
　　<small about="#mwt45" typeof="mw:Transclusion">顧注：詩有江山危樓，亦夔州西閣所作，當在大曆元年。　司馬紹詩：中夜不能寐。</small><br/>
　　中夜江山靜，危樓望北辰。長為萬里客，有愧百年身。故國風雲氣，高堂戰伐塵。胡雛負恩澤，嗟爾太平人。<br/>
　　<small about="#mwt46" typeof="mw:Transclusion">此客夔而傷亂離也。在四句分截。　望北辰，思長安也。萬里一身，危樓所感。故國高堂，北望之意。　風雲氣，變易無常。戰伐塵，屢經殘破。負恩澤，追恨祿山。蓋自天寶初，而禍綿不息，致不能為太平之人也。<br/>
　　何遜詩：暫有江山趣。<br/>
　　陰鏗詩：接路上危樓。　庾信詩：高榮據北辰。<br/>
　　鮑照詩：爭先萬里途，各事百年身。<br/>
　　顏延之詩：故國多喬木，空城凝寒雲。　<span class="book-name">史記</span>：風雲，天之客氣者也。<br/>
　　夢弼以高堂為杜陵屋廬。今按：曹植詩「乃為高會，宴此高堂」，沈約詩「青鳥去復還，高堂雲不歇」，劉孝綽詩「長門隔青夜，高堂夢容色」，此皆概言華屋。或因前詩有「高堂天下無」之句，遂指為夔州地名，誤矣。<br/>
　　<span class="book-name">晉·載記</span>：石勒，上黨武鄉羯人，年十四，隨邑人行販洛陽，倚嘯上東門，王衍見而異之，顧謂左右曰：向者胡雛，吾觀其聲，視有奇志。<span class="book-name">唐書</span>：張九齡見祿山入奏，氣驕蹇，曰：亂幽州者，此胡雛也。舊注誤以吐藩為胡雛。　<span class="book-name">前漢·郊祀志</span>：亦施恩澤。<br/>
　　<span class="book-name">書</span>云：嗟爾萬方有衆。　<span class="book-name">路溫舒傳</span>：囹圄空虛，天下太平。</small><br/>
　　<span id="chui_bai" about="#mwt48" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#chui_bai" class="mw-selflink-fragment">垂白</a></span><br/>
　　<small about="#mwt47" typeof="mw:Transclusion">鶴注：此亦夔州西閣作，故云江喧樓迥。　詩成後，拈「垂白」二字為題，非專詠垂白也。　<span class="book-name">漢書·杜周傳</span>：老姊垂白。注：白髮下垂也。</small><br/>
　　垂白<small about="#mwt49" typeof="mw:Transclusion">一云白首</small>馮唐老，清秋宋玉悲。江喧長少睡，樓迥獨移時。多難<small about="#mwt50" typeof="mw:Transclusion">去聲</small>身何補，無家病不辭。甘從千日醉，未許<span class="book-name">七哀</span>詩。<br/>
　　<small about="#mwt51" typeof="mw:Transclusion">此章乃老去悲秋之意。下六，申言其悲。　少睡、移時，憂在國家也。醉千日，付之不知。未<span class="book-name">七哀</span>，傷心更多矣。<span class="book-name">杜臆</span>：公年老為郎，有似馮唐，當秋而悲，復如宋玉。少睡無聊，故起立移時。「多難身何補」，作憤語。「無家病不辭」，作苦語。　趙注：公妻孥在蜀，而云無家，蓋以故鄉為家也。<br/>
　　<span class="book-name">漢書</span>：馮唐以孝著，為郎中署長，文帝輦過唐，曰：父老，何自為郎。<br/>
　　庾信詩：高花出迥樓。<br/>
　　<span class="book-name">魏都賦</span>：醇酎中山，沈湎千日。<span class="book-name">搜神記</span>：<span class="name">狄希</span>，中山人，能造千日酒，飲之，一醉千日。　<span class="book-name">七哀</span>詩，見十六卷。</small><br/>
　　<span id="zhong_xiao" about="#mwt53" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#zhong_xiao" class="mw-selflink-fragment">中宵</a></span><br/>
　　<small about="#mwt54" typeof="mw:Transclusion">鶴注：當是大曆元年在西閣作。　中夜，指長夜言。中宵，尚在黃昏以後。　陶潛詩：中宵竚遙念。</small><br/>
　　西閣百尋餘，中宵步綺疏。飛星過<small about="#mwt55" typeof="mw:Transclusion">平聲</small>水白，落月動<small about="#mwt56" typeof="mw:Transclusion">去聲</small>沙<small about="#mwt57" typeof="mw:Transclusion">一作簷</small>虛。擇木知幽鳥，潛波想巨魚。親朋滿天地，兵甲少来書。<br/>
　　<small about="#mwt58" typeof="mw:Transclusion">中宵獨步，領起通章。星月屬賦，中宵所見。魚鳥屬比，中宵所感。末傷孤身漂泊，不如物情之自適也。飛星過水而白，下半因上。落月動於沙虛，上半因下。一就迅疾中取象，一從恍惚中描神。　黃生注：五六，即「水深魚極樂，林茂鳥知歸」意，此係夜景，故以「知」「想」字面鉤畫之，言外則以物之得所，形人之失所，而人之失所，由親朋不相存濟也。<br/>
　　閣在山上，故高至百尋。　<span class="book-name">西京賦</span>：巨獸百尋。<br/>
　　<span class="book-name">梁冀傳</span>：窗牖皆有綺疏。注：綺疏，鏤為綺文也。陸機詩：振風薄綺疏。<br/>
　　過字、動字、白字、虛字、知字、想字，皆句中眼。　<span class="book-name">天文志</span>：星自上而降曰流，自下而升曰飛。　庾信詩：沙虛馬跡深。　<span class="book-name">左傳</span>：鳥能擇木，木豈能擇鳥。　郭璞詩：潛波渙鱗起。　王褒頌：沛乎若巨魚之縱大壑。<br/>
　　<span class="book-name">晉書·謝安傳</span>：親朋畢集。<br/>
　　<span class="book-name">韓國策</span>：繕治兵甲，以益其强。</small><br/>
　　<span id="bu_mei" about="#mwt60" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#bu_mei" class="mw-selflink-fragment">不寐</a></span><br/>
　　<small about="#mwt61" typeof="mw:Transclusion">此亦西閣所作。　<span class="book-name">詩</span>：耿耿不寐，如有隱憂。</small><br/>
　　瞿唐夜水黑，城內改更<small about="#mwt63" typeof="mw:Transclusion">平聲</small>籌。翳翳月沉霧，輝輝星近樓。氣衰甘少寐，心弱恨容<small about="#mwt64" typeof="mw:Transclusion">黃氏作容，吳作和陳作多，一作知</small>愁。多壘<small about="#mwt65" typeof="mw:Transclusion">陳作壘恨</small>滿山谷，桃源何<small about="#mwt66" typeof="mw:Transclusion">一作無</small>處求。<br/>
　　<small about="#mwt67" typeof="mw:Transclusion">首聯，不寐所聞。次聯，不寐所見。三聯，不寐之狀。末聯，不寐之由。　月沉在轉更之後，星近又在月落之餘，愁来更加少寐，多壘故起愁心，通章寫景言情，逐層追緊。　顧注：氣衰少寐，理勢自然，故曰甘。心弱容愁，時事使然，故曰恨。　<span class="book-name">杜臆</span>：心力本弱，而愁緒太多，當他不過，是可恨也。滿山多壘，歎寄身無處矣。<br/>
　　更籌，見前。<br/>
　　<span class="book-name">歸去来辭</span>：景翳翳以將入。<br/>
　　虞騫詩“暉暉光稍没。<br/>
　　<span class="book-name">曲禮</span>：四郊多壘。　<span class="book-name">蕭望之傳</span>：群盜並起，充滿山谷。　鶴注：此指崔旰之亂未平。</small><br/>
　　<span id="song_shi_wu_di_shi_yu_shi" about="#mwt68" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#song_shi_wu_di_shi_yu_shi" class="mw-selflink-fragment">送十五弟侍御使<small about="#mwt69" typeof="mw:Transclusion">去聲</small>蜀</a></span><br/>
　　<small about="#mwt70" typeof="mw:Transclusion">鶴注：當是大曆元年作。詩云「豺狼鬥」，蓋指崔旰輩相攻也。</small><br/>
　　喜弟文章進，添余别興<small about="#mwt72" typeof="mw:Transclusion">去聲</small>牽。數杯巫峽酒，百丈內江船。未息豺狼鬭，空催犬馬年。歸朝<small about="#mwt73" typeof="mw:Transclusion">音潮</small>多便道，搏擊望秋天。<br/>
　　<small about="#mwt74" typeof="mw:Transclusion">上四，别送。五六，慨身世。七八，望侍御。　顧注：公恨不能身討豺狼，囑弟歸朝而彈擊之。<br/>
　　<span class="book-name">北史</span>：盧愷作露布，帝讀大悦，曰：愷文章大進。<br/>
　　<span class="book-name">輿地廣記</span>：涪州內江，即黔江也。<span class="book-name">益州記</span>：內江至關頭灘，灘長百步，懸崖倒水，舟楫莫通。朱注：<span class="book-name">通鑑</span>：朱齡石伐蜀，衆軍從外水取成都，臧僖從中水取廣漢，老弱乘高艦，從內水向黃虎。史炤<span class="book-name">釋文</span>：巴郡正對二水口，右則涪內水，左則蜀外水。內水自渝上合州至綿州，外水自渝上戎瀘至蜀。楊慎謂外水即岷江，內水即涪江，中水即沱江。<br/>
　　<span class="book-name">陶氏敘</span>：侃<span class="book-name">臨終表</span>曰：猶冀犬馬之齒，尚可少延。<br/>
　　<span class="book-name">蕭望之傳</span>：便道之官。<br/>
　　<span class="book-name">舊唐書</span>：桓彦範舉楊嶠為御史，不樂搏擊之任。師氏曰：御史搏擊奸回，如秋鷹之搏撃鳥獸。</small><br/>
　　<span id="jiang_yue" about="#mwt75" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#jiang_yue" class="mw-selflink-fragment">江月</a></span><br/>
　　<small about="#mwt76" typeof="mw:Transclusion">鶴注：此大曆元年夔州西閣作。　<span class="book-name">杜臆</span>：詠江中月影也。　何遜詩：江月初三五。</small><br/>
　　江月光於<small about="#mwt78" typeof="mw:Transclusion">一作如</small>水，高樓思<small about="#mwt79" typeof="mw:Transclusion">去聲</small>殺人。天邊長作<small about="#mwt80" typeof="mw:Transclusion"><span class="book-name">唐韻</span>則箇切，又臧祚切</small>客，老去一霑巾。玉露溥<small about="#mwt81" typeof="mw:Transclusion">一作團</small>清影，銀河半没輪。誰家挑錦字，燭滅<small about="#mwt82" typeof="mw:Transclusion">一作滅燭</small>翠眉顰<small about="#mwt83" typeof="mw:Transclusion">一作嚬</small>。<br/>
　　<small typeof="mw:Transclusion">此章對月傷懷。上四，羈人之感，屬自敘。下四，離婦之情，推開說。　江月漾光於水上，高樓一望，頓覺身寂影孤，真堪思殺。蓋天邊久客，至老不還，恐遠死他鄉也。因想清影之下，玉露濃漙，半輪之傍，天河掩没，月色明皎如此，此時繡字空閨者，燭殘挑罷，得無對之而顰眉乎。當與樓上霑巾者，同一愁思也。<br/>
　　曹植詩：明月照高樓，流光正徘徊。　庾肩吾詩：樓上徘徊月，窗中愁思人。<br/>
　　何遜詩：天邊看遠樹。<br/>
　　曹植詩：歔欷涕霑巾。<br/>
　　李嶠詩：色帶銀河滿，光含玉露開。　<span class="book-name">詩</span>：零露漙兮。注：漙，露多貌。　曹植詩：明月澄清影。<br/>
　　張正見詩：明月半輪空。<br/>
　　<span class="book-name">晉·列女傳</span>：竇滔妻蘇蕙，字若蘭，織錦為<span class="book-name">迴文璇璣圖</span>詩贈滔，宛轉循環讀之，詞甚悽惋，凡三百四十字。　挑錦字，挑錦線以刺字，欲寄征夫也。<br/>
　　張九齡詩：滅燭憐光滿。　梁元帝詩：翠眉暫斂千重結。</small><br/>
　　<small about="#mwt84" typeof="mw:Transclusion">黃生曰：結在章法，是推開一步，在比興，正是透深一層。蓋即男女之情，以喻君臣之義，則前半所云「思殺人」、「一霑巾」者，皆有着落矣。公之攀屈宋而親風雅，實在於此，此豈玉臺香奩輩所能效顰哉。</small><br/>
　　<span id="yue_yuan" about="#mwt75" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#jiang_yue" class="mw-selflink-fragment">月圓</a></span><br/>
　　<small about="#mwt85" typeof="mw:Transclusion">此亦西閣所作。　謝靈運詩：放舟候月圓。</small><br/>
　　孤月當樓滿，寒江動夜扉。委波金不定，照席綺逾依。未缺空山靜，高懸列宿稀。故園松桂<small about="#mwt86" typeof="mw:Transclusion">一作菊</small>發，萬里共清輝。<br/>
　　<small about="#mwt87" typeof="mw:Transclusion">此章月下思鄉，上六，景。下二，情。　滿，言月圓。動，言月影。委波，申動扉。照席，申當樓。未缺、高懸，申月圓之狀。末想故園秋景也。　<span class="book-name">杜臆</span>：江月倒影，水搖而閣上之扉為動，大是畫意。　月注波中，金光搖而不定。月臨席上，綺文依而愈妍。將金波、綺席，拆開顛倒，趙汸謂詩家用古語之法。<br/>
　　梁武帝詩：慅慅孤月帷。<br/>
　　何遜詩：寒江復寂寥。庾肩吾詩：高樓開夜扉。<br/>
　　<span class="book-name">月賦</span>：委照而吳業昌。　郊祀歌：月穆穆以金波。<br/>
　　<span class="book-name">六韜</span>：紂時以綺為席。鄒陽<span class="book-name">酒賦</span>：綃綺為席。<br/>
　　<span class="book-name">釋名</span>：月缺也，滿則缺也。　陶弘景詩：空山霜滿高煙平。<br/>
　　<span class="book-name">淮南子</span>：高懸大鏡。　<span class="book-name">月賦</span>：列宿掩縟，長河韜映。<br/>
　　何遜詩：獨守故園秋。　<span class="book-name">杜臆</span>：松桂發，猶言松菊猶存。張正見詩：松桂此真風。<br/>
　　傳玄詩：皎皎濯清輝。<span class="book-name">月賦</span>：隔千里兮共明月。結聯本之。</small><br/>
　　<small about="#mwt89" typeof="mw:Transclusion">胡應麟曰：杜有太巧類初唐者，如「委波金不定，照席綺逾依」，有太纖近晚唐者，如「雨深荒院菊，霜倒半池蓮」。　胡夏客曰：未缺句，不如摩詰「空山月色深」。高懸句，本孟德「月明星稀」来。　今按：三四出勝於對，五六對勝於出。</small><br/>
　　<span id="ye" about="#mwt90" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#ye" class="mw-selflink-fragment">夜</a></span><br/>
　　<small about="#mwt91" typeof="mw:Transclusion">詩云「南菊再逢」，是合雲安、夔州為兩秋，故知屬大曆元年西閣作。又云「新月猶懸」，蓋元年九月初矣。</small><br/>
　　露下<small about="#mwt93" typeof="mw:Transclusion">去聲</small>天高秋水<small about="#mwt94" typeof="mw:Transclusion">一作氣</small>清，空山獨夜旅魂驚。疏燈自照孤帆宿，新月猶懸雙杵鳴。南菊<small about="#mwt95" typeof="mw:Transclusion">一作國</small>再逢人臥病，北書不至<small about="#mwt96" typeof="mw:Transclusion">一作到</small>雁無情。步簷<small about="#mwt97" typeof="mw:Transclusion">一作蟾</small>倚仗看<small about="#mwt98" typeof="mw:Transclusion">平聲</small>牛斗，銀漢遙應<small about="#mwt99" typeof="mw:Transclusion">平聲</small>接鳳城。<br/>
　　<small about="#mwt100" typeof="mw:Transclusion">此秋夜思家而作也。上四，言景。下四，言情。天高水清，正可出峽，而山閣孤悽，忽覺旅魂驚起。帆宿水中，杵鳴山上，兩句分承。燈散幾處，故曰疏。杵皆對敲，故曰雙。自南而望北，故見銀漢遥接於鳳城。黃生注：詩以次句作骨，帆宿、杵鳴，獨夜見聞。疏燈、新月，二字另讀。　懸，指月，本<span class="book-name">易</span>「懸象著明」，非謂杵聲空懸也。<br/>
　　江淹<span class="book-name">别賦</span>：露下地而騰文。　<span class="book-name">楚辭</span>：悲哉秋之為氣也，泬寥兮天高而氣清，寂寞兮收潦而水清。<br/>
　　王粲<span class="book-name">七哀</span>：獨夜不成寐。　崔融詩：旅魂驚塞北，歸望斷河西。<br/>
　　<span class="book-name">長門賦</span>：懸明月以自照兮。　朱超道詩：孤帆漸逼天。<br/>
　　楊慎曰<span class="book-name">字林</span>：直舂曰搗，古人搗衣，兩女子對立，執一杵，如舂米然。今易作臥杵，對坐搗之，取其便也。嘗見六朝人畫搗衣圖，其制如此。謝惠連詩：楹長杵聲哀。<br/>
　　陸厥詩：雁返無南書。<br/>
　　楊慎曰：<span class="book-name">楚辭·大招</span>：曲屋步檐。注：曲屋，周閣也。步檐，長砌也。相如賦：步檐周流，長途中宿。檐，即古簷字。陸陲<span class="book-name">鐘山寺</span>詩「步簷時中宿，飛階或上征」，沈氏<span class="book-name">滿願</span>詩「步簷隨新月，挑燈惜落花」，杜蓋襲用之。顧注：古者六尺曰步，今之廊檐，大率廣六尺。<br/>
　　邵注：牛斗二星，在銀漢邊。<span class="book-name">河圖括地象</span>：河精，上為天漢，亦曰銀漢。　戴暠詩：黑龍過飲渭，丹鳳俯臨城。趙曰：秦穆公女吹簫，鳳降其城，因號丹鳳城。其後，言京城曰鳳城。</small><br/>
　　<small about="#mwt102" typeof="mw:Transclusion">黃生曰：此與「玉露凋傷」不相上下。一二五六，工力悉敵。三四寫景，雖遜彼之高壯，七八含情，此處却較深厚也。<br/>
　　此與雲安、夔州諸詩相合。露下天高，即「玉露凋傷楓樹林」也。獨夜魂驚，即「聽猿實下三聲淚」也。孤帆宿，即「孤舟一繫故園心」也。雙杵鳴，即「白帝城高急暮砧」也。菊再逢，即「叢菊兩開他日涙」也。雁無情，即「一聲何處送書雁」也。看牛斗，即「每依北斗望京華」也。詩中詞意，大概相同，竊意此詩在先，故<span class="book-name">秋興</span>得以詳敘耳。</small><br/>
　　<small about="#mwt103" typeof="mw:Transclusion">范德機曰：善詩者就景中寫意，不善詩者去意中尋景。如杜詩「無邊落葉蕭蕭下，不盡長江滚滚来」、「疏燈自照孤帆宿，新月猶懸雙杵鳴」、「殊方日落玄猿哭，舊國霜前白雁来」，即景物之中，含蓄多少愁恨意，若說出，便短淺矣。然亦有就意中言景而意思深遠者，如「苦遭白髮不相放，羞見黃花無數新」，亦自雋永有致。</small><br/>
　　<span id="cao_ge_lin_wu" about="#mwt105" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#cao_ge_lin_wu" class="mw-selflink-fragment">草閣</a></span><br/>
　　<small about="#mwt104" typeof="mw:Transclusion">朱氏編在大曆元年。　<span class="book-name">杜臆</span>：公在夔别構草閣，故云「草閣柴扉星散居」，而「沙上草閣」詩又可證。</small><br/>
　　草閣臨無<small about="#mwt106" typeof="mw:Transclusion">王作蕪，非</small>地，柴扉永不關。魚龍迴夜水，星月動秋山。久<small about="#mwt107" typeof="mw:Transclusion">一作夕</small>露晴<small about="#mwt108" typeof="mw:Transclusion">一作清</small>初濕，高雲薄未還。泛舟慚小婦，飄泊損紅顏。<br/>
　　<small about="#mwt109" typeof="mw:Transclusion">首聯，提草閣。三四，草閣夜景。下則對景而感飄泊也。　閣臨水，故下無地。唯無地，故扉不關。迴夜水，秋蟄伏也。動秋山，光閃爍也。露久下而方濕，晴則易乾也。雲高舉而未還，薄則易散也。公以旅泊損顏，故對舟婦而懷慚。末句用倒裝法。　<span class="book-name">杜臆</span>：雲薄未還，借景寓意。<br/>
　　<span class="book-name">頭陀寺碑</span>：飛閣逶迤，下臨無地。<br/>
　　范彦龍詩：有客款柴扉。　<span class="book-name">歸去来辭</span>：門雖設而常關。<br/>
　　古樂府<span class="book-name">相逢行</span>：小婦無所為。邵氏注：蜀中多是婦人刺船。<br/>
　　沈約詩：共矜紅顏日，俱忘白髮年。</small><br/>
　　<span id="su_jiang_bian_ge" about="#mwt110" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#su_jiang_bian_ge" class="mw-selflink-fragment">宿江邊閣</a></span><br/>
　　<small about="#mwt111" typeof="mw:Transclusion">黃鶴編在大曆元年。　<span class="book-name">杜臆</span>：江邊閣，即草閣，故云「高齋次水門」，若西閣，其名不易矣。</small><br/>
　　暝色延山徑，高齋次水門。薄雲巖際宿，孤月浪中翻。鸛鶴追飛靜<small about="#mwt112" typeof="mw:Transclusion">一作盡</small>，豺狼得食喧。不眠憂戰伐，無力正乾坤。<br/>
　　<small about="#mwt113" typeof="mw:Transclusion">延暝色，將宿之時。次水門，西閣之地。上二，點題。中四，分承山水。雲過山頭，停巖似宿。月浮水面，浪動若翻。此初夜之景。鸛鶴飛靜，水邊所見。豺狼喧食，山上所聞。此夜深之景。憂亂縈懷，故竟夕不寐。　「薄雲巖際出，初月波中上」，何仲言詩，尚在實處摹寫。此用前人成句，只換轉一二字間，便覺點睛欲飛。　鶴注謂鸛鶴喻軍士，豺狼喻盜賊，起下戰伐，時蜀有崔旰之亂。　此詩八句皆對。<br/>
　　謝靈運詩：林壑斂暝色。　<span class="book-name">孟子</span>：山徑之蹊間。<br/>
　　<span class="book-name">襄沔記</span>：城內有高齋，梁昭明造<span class="book-name">文選</span>處，簡文為晉安王時，引劉孝威等於此綜覈詩集，因號為高齋。　次，乃次舍之次。<span class="book-name">易</span>：旅即次。　<span class="book-name">漢·循吏傳</span>：召信臣開通溝洫，起水門。梁簡文詩：寒潮浸水門。　<span class="book-name">杜臆</span>：<span class="book-name">名勝志</span>載<span class="name">關耆孫</span><span class="book-name">瞿塘關行記</span>，則高齋即在關上，耆孫與客飲此，誦少陵薄雲孤月詩，歎此老具眼，夔江山麤惡，唯少陵所紀處獨異。<br/>
　　庾信詩：雲宿鳳凰門。<br/>
　　梁簡文帝詩：夕波照孤月。<br/>
　　<span class="book-name">左傳</span>：鄭翩願為鸛，其御願為鵝。　<span class="book-name">抱朴子</span>：穆王南征，一軍盡化，君子為猿為鶴，小人為蟲為沙。<br/>
　　<span class="book-name">秦國策</span>：譬如豺狼之逐群羊。<span class="book-name">後漢·張綱傳</span>：豺狼當道。<br/>
　　<span class="book-name">楚辭</span>：夜不眠以至曙。　<span class="book-name">孔叢子</span>：處戰伐之世，務收英雄。</small><br/>
　　<span id="chui_di" about="#mwt115" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#chui_di" class="mw-selflink-fragment">吹笛</a></span><br/>
　　<small about="#mwt116" typeof="mw:Transclusion">鶴注：梁權道編在大曆元年。按：詩云「胡騎中宵堪北走」，當指吐蕃而言。<span class="book-name">通鑑</span>：<span class="date" title="765年">永泰元年</span>，吐蕃與回紇入寇，子儀免胄釋甲，投鎗而進，回紇酋長皆下馬羅拜，再成和約。吐蕃聞之，夜引兵遁去。即此事也。</small><br/>
　　吹笛秋山風月清，誰家巧作斷腸聲。風飄律呂相和切，月傍<small about="#mwt117" typeof="mw:Transclusion">去聲，一作倚</small>關山幾處明。胡騎<small about="#mwt118" typeof="mw:Transclusion">去聲</small>中宵堪北走<small about="#mwt119" typeof="mw:Transclusion">音奏</small>，武陵一曲想南征。故園楊柳今搖<small about="#mwt120" typeof="mw:Transclusion">一作摧</small>落，何得愁中却<small about="#mwt121" typeof="mw:Transclusion">舊作曲，王原叔得老杜詩藁，作却</small>盡生。<br/>
　　<small about="#mwt122" typeof="mw:Transclusion">此聞笛而有感也。上四，摹景。下四，寫情。　細疏之，三四，分頂風月清。五六，引證斷腸聲。末乃鄉關之思，從笛聲感觸者。　顏廷榘曰：律呂之調，於風前聞之，覺相和之切。關山之曲，於月下奏之，似幾處皆明。此聲之巧而感之深也。　五本借笳喻笛，故北走曰堪。六用笛中實事，故南征曰想。　趙大綱曰：笛曲有<span class="book-name">折揚柳</span>，故翻其意而結之。謂故園楊柳，至秋搖落，今何得復生而可折乎，蓋設為怪歎之辭，以深致思鄉之感，此則公之斷腸者也。　陸時雍曰：結出故國關情，千條萬緒，用巧而不見，乃為大家。<br/>
　　江總詩：秋城韻晚笛，危樹引淸風。瀚曰：首句本此。　向秀<span class="book-name">思舊賦</span>：鄰人有善吹笛者。　江淹詩：金鋄映秋山。　<span class="book-name">南史·褚彦回傳</span>：初秋涼夕，風月甚美。<br/>
　　曹植詩：借問誰家子。顏箋：誰家，羡其善吹也。　張正見詩：還聽嗚咽水，併切斷腸聲。<br/>
　　唐注：風月分作一聯，從<span class="book-name">龍池篇</span>得来。　<span class="book-name">漢·曆律志</span>：律呂和矣。<span class="book-name">長笛賦</span>：律呂既和。　切，謂其音悽切。　樂府横吹曲有<span class="book-name">關山月</span>，<span class="book-name">解題</span>云：<span class="book-name">關山月</span>，傷離别也。周王褒詩：關山夜月明。<br/>
　　<span class="book-name">晉·劉隗傳</span>：劉疇避亂塢壁，賈胡百數欲害之，疇援笳而吹之，為<span class="book-name">出塞</span>、<span class="book-name">入塞</span>之聲，以動其遊客之思，於是群胡垂泣而去。<span class="book-name">世說</span>：劉琨為并州刺史，胡騎圍之數重，琨夕乘月登樓清嘯，賊聞之悽然長歎，中夜奏胡笳，賊皆流涕，人有懷土之思，向晚又吹之，賊並棄圍奔走。周弘讓<span class="book-name">長笛吐清氣</span>詩：胡騎爭北歸，偏知别鄉苦。　楊慎曰：字書：疾趨，曰走，上聲。驅之走，曰走，去聲。北走關山，疾走之走也，如<span class="book-name">漢書</span>「北走邯鄲道」之走。胡騎北走，驅而走之也，如<span class="book-name">漢書</span>「季布北走胡」之走。兩音不同。<br/>
　　<span class="book-name">古今注</span>：<span class="book-name">武溪深</span>，乃馬援南征之所作也。援門生爰寄生，善吹笛，作歌以和之，名曰<span class="book-name">武溪深</span>。<span class="book-name">武溪深</span>詞：嗟哉武溪一何深，飛鳥不敢度，走獸不敢臨，嗟哉武溪多毒淫。顏廷榘曰：武陵曲，即<span class="book-name">武溪深</span>。　梁簡文帝詩：但歌聊一曲。<br/>
　　故園，指杜陵。　<span class="book-name">宋書</span>：晉太康末，京洛為折楊柳之歌，有兵革辛苦之詞。<span class="book-name">演繁露</span>：笛亦有<span class="book-name">落梅</span>、<span class="book-name">楊柳</span>二曲，今其詞亡，不可考矣。<span class="book-name">舊唐書·樂志</span>：梁樂府<span class="book-name">胡吹歌</span>云：上馬不捉鞭，反拗揚柳枝。下馬吹横笛，愁殺行客見。此歌詞元出北國之横笛。顏箋：笛有<span class="book-name">關山月</span>、<span class="book-name">武溪深</span>、<span class="book-name">折揚柳</span>及<span class="book-name">胡笳聲</span>，皆清商曲也。</small><br/>
　　<small about="#mwt124" typeof="mw:Transclusion">郭濬曰：此詩句句悽遠，咏物絕調。<br/>
　　蔣一梅曰：絕大手筆，聲律極細，然有對意不對詞，對詞不對意者。</small><br/>
　　<span id="lou_yu_zhan_yun_man_shan_han" about="#mwt126" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#lou_yu_zhan_yun_man_shan_han" class="mw-selflink-fragment">西閣雨望</a></span><br/>
　　<small about="#mwt125" typeof="mw:Transclusion">此下五章，皆屬大曆元年。</small><br/>
　　樓雨霑雲幔，山寒<small about="#mwt127" typeof="mw:Transclusion">一作高</small>著<small about="#mwt128" typeof="mw:Transclusion">直略切</small>水城。逕添沙面出，湍减石稜生。菊蕊凄疏放，松林駐遠情。滂沱朱檻濕，萬慮倚<small about="#mwt129" typeof="mw:Transclusion">一作里傍</small>簷楹。<br/>
　　<small about="#mwt130" typeof="mw:Transclusion">首二，西閣雨涼。中四，皆閣中望景。三四，言水。五六，言山。末則對雨而寄慨也。　汲徑添長，而出於沙面。湍水减殺，而石稜微露。此時秋水方落，細雨甚微，故不至漲沙而激湍也。　「湍减石稜生」，即<span class="book-name">冬深</span>詩「寒水各依痕」也。陸放翁詩「水退出新灘」亦本於此。菊逢雨打，其疏放也凄然。雨罩松青，見遠情之遙駐。二句俱寫雨景。遠情指松，蓋蒼翠可愛處，宛然具有情致。駐，停駐也。<br/>
　　<span class="book-name">晉史</span>：劉惔稱桓溫眼如紫石稜。<br/>
　　丁護督詩：深心屬悲絃，遠情逐流吹。謝朓詩：洞房凝遠情。<br/>
　　<span class="book-name">詩</span>：月離於畢，俾滂沱矣。<br/>
　　劉孝先詩：萬慮坐相攢。　梁元帝詩：佳氣滿檐楹。</small><br/>
　　<span id="wen_zi_neng_lai_su_jin_yi_suo" about="#mwt132" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#wen_zi_neng_lai_su_jin_yi_suo" class="mw-selflink-fragment">西閣三度期大昌嚴明府同宿不到</a></span><br/>
　　<small about="#mwt131" typeof="mw:Transclusion"><span class="book-name">唐書</span>：大昌縣屬夔州。</small><br/>
　　問子能来宿，今疑索<small about="#mwt133" typeof="mw:Transclusion">先則切</small>故要<small about="#mwt134" typeof="mw:Transclusion">平聲</small>。匣琴虛夜夜，手板自朝朝。金吼霜鐘徹，花催蠟<small about="#mwt135" typeof="mw:Transclusion">一作臘</small>炬消。早鳧江檻底，雙影謾飄颻。<br/>
　　<small about="#mwt136" typeof="mw:Transclusion">上四，訝明府失期，下則望其到閣也。　言我曾問子，已許来宿，今豈索我之故要而弗至耶。匣琴夜夜，欲待嚴至而彈。手板朝朝，明府别有迎謁矣。兩句見三度意。鐘起蠟殘，候客將曉。鳧舄飄飄，冀其早至。<span class="book-name">杜臆</span>：嚴為明府，故末用王喬事。<br/>
　　<span class="book-name">南齊·高逸傳</span>：褚伯玉居瀑布山三十餘年，隔絕人物。王僧達為吳郡，苦禮致之，伯玉不得已，停郡信宿而退。僧達答丘珍孫書曰：褚先生從白雲遊矣，近故要其来此，冀慰日夜。　<span class="book-name">韻會</span>：故與固，古字通用。<br/>
　　<span class="book-name">晉·輿服志</span>：八座執笏，其餘卿士，但執手板。<span class="book-name">海錄</span>：今名刺也。　顧注：王子猷為桓溫參軍，以手扳拄頰。<span class="book-name">晉書</span>：王坦之倒執手板流汗。宋野史：歐陽公與僚屬讌遊，錢思公以寇菜公事諷之，永叔取手板起立。然則守令對上官，必以手板，嚴必羈身縣令，故有此語。　蔡琰<span class="book-name">胡笳</span>：殺氣朝朝衝塞門，胡風夜夜吹邊月。梁元帝詩：塵鏡朝朝掩，寒衾夜夜空。<br/>
　　<span class="book-name">山海經</span>：豐山有九鐘焉，是知霜鳴。注：霜降則鐘鳴，故言知也。宋之問詩：禁靜鐘初徹。<br/>
　　梁元帝詩：爉燭凝花影。簡文帝<span class="book-name">燭</span>詩：綠炬懷翠，朱蠟含丹。<br/>
　　沈佺期詩：雙影未嘗来。</small><br/>
　　<span id="xi_ge_er_shou" about="#mwt138" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#xi_ge_er_shou" class="mw-selflink-fragment">西閣二首</a></span><br/>
　　巫山小搖落，碧色見<small about="#mwt139" typeof="mw:Transclusion">一作是</small>松林。百鳥各相命，孤雲無<small about="#mwt140" typeof="mw:Transclusion">一作非</small>自心。層<small about="#mwt141" typeof="mw:Transclusion">一作曾</small>軒俯江壁，要路亦高深。朱紱猶紗帽，新詩近玉琴。功名不早立，衰疾<small about="#mwt142" typeof="mw:Transclusion">一作病</small>謝知音。哀世非<small about="#mwt143" typeof="mw:Transclusion">一作無</small>王粲，終然<small about="#mwt144" typeof="mw:Transclusion">一作朝</small>學楚吟。<br/>
　　<small about="#mwt145" typeof="mw:Transclusion">首章，久留西閣而歎也。　上四，閣前之景。中四，閣居之況，下乃所感之情。　<span class="book-name">杜臆</span>：小搖落，秋盡日也。公有<span class="book-name">九月三十日</span>詩可証。鳥各鳴群，而孤雲飄泊，言外有自悲意。　衆木皆凋，故覺松林獨碧。凴軒俯視，故見徑路高深。猶紗帽，雖仕猶隱。近玉琴，聲清而悲也。不早立，前事已往。謝知音，後時無望矣。王粲適荊而賦<span class="book-name">七哀</span>，公之哀世者不止此，故曰「非王粲」，即所謂「未許<span class="book-name">七哀</span>詩」也。莊舄仕楚而作越聲，猶公在夔而動鄉思，故曰「學楚吟」，即所謂「吟同楚執珪」也。<br/>
　　庾信詩：春山百鳥啼。　夢弼曰：<span class="book-name">周書·時訓</span>：鵙始鳴。<span class="book-name">通卦驗</span>云：鵙，伯勞也。鳴者，相命。<br/>
　　陶潛曰：孤雲獨無依。又<span class="book-name">歸去来辭</span>：雲無心以出岫。<br/>
　　繁欽<span class="book-name">暑賦</span>：翕翕盛熱，蒸我層軒。<br/>
　　古詩：先據要路津。　謝朓詩：曠望極高深。<br/>
　　朱注：<span class="book-name">唐書</span>：隋貴臣多服烏紗帽，後漸廢，貴賤通服折上巾，在唐時以為隱居之服。<br/>
　　一說「近玉琴」，言日事於詩，惟與琴相伴耳，非聲中律呂之謂。　江淹<span class="book-name">畫扇賦</span>：玉琴兮珠徽。<br/>
　　昭明太子詩：終然類管窺。　<span class="book-name">史記</span>：越人莊舄仕楚，為執珪，有頃而病。楚王曰：「舄今富貴矣，亦思越不」，使人往聽之，猶越聲也。王粲<span class="book-name">登楼賦</span>：莊舄顯而越吟。</small><br/>
　　懶心似江水，日夜向滄洲。不道<small about="#mwt147" typeof="mw:Transclusion">去聲</small>含香賤，其如鑷白休。經過<small about="#mwt148" typeof="mw:Transclusion">平聲</small>凋<small about="#mwt149" typeof="mw:Transclusion">一作調</small>碧柳，蕭瑟<small about="#mwt150" typeof="mw:Transclusion">一作索</small>倚朱樓。畢娶何時竟，消中得自由。豪<small about="#mwt151" typeof="mw:Transclusion">一作榮</small>華看古往，服食寄冥搜。詩盡人間興<small about="#mwt152" typeof="mw:Transclusion">去聲，一作意</small>，兼須入海求。<br/>
　　<small about="#mwt153" typeof="mw:Transclusion">次章，有不欲留閣之意。　起句托景言情，歎衰白休官，不如身赴滄洲也。今但凴樓對柳，亦何為者。俟男婚已畢，消病可痊，行當長往耳。且看豪華易過，何如服食引年，入海求仙乎。仍結到欲往滄洲意。此各四句分截。　公嘗云：「到今有餘恨，不得窮扶桑」，又云「蓬莱如可到，衰白問群仙」，其語諄諄，似欲為長生之學者，然實不得志於時，而託言遯世耳，猶孔子乘桴浮海之歎歟。<br/>
　　<span class="book-name">呂氏春秋</span>：水泉東流，日夜不休。　<span class="book-name">神異經</span>：東海滄浪之洲。<br/>
　　<span class="book-name">漢官儀</span>：尚書郎握蘭含雞舌香奏事。<br/>
　　鑷白，用齊高祖事，注見七卷。<br/>
　　<span class="book-name">楚辭</span>：蕭瑟兮草木搖落而變衰。　馮衍賦：伏朱樓而四望。<br/>
　　<span class="book-name">後漢書</span>：向子平男女嫁娶畢，敕斷家事，弗復相關。<br/>
　　消渴，有上中下三症，故曰消中。<br/>
　　庾信詩：金穴盛豪華。<br/>
　　古詩：服食求神仙。<br/>
　　<span class="book-name">史記</span>：燕人宋無忌，羡門子高之徒，稱有仙道，形解銷化之術，齊威宣、燕昭王皆信之，使人入海，求蓬萊、方丈、瀛州。</small><br/>
　　<span id="xi_ge_ye" about="#mwt155" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#xi_ge_ye" class="mw-selflink-fragment">西閣夜</a></span><br/>
　　恍惚寒江<small about="#mwt156" typeof="mw:Transclusion">洪注：從江，别作山者，犯重</small>暮，逶迤白霧昏。山虛風落石，樓靜月侵門。擊柝可憐子，無衣何處村。時危關百慮，盜賊爾猶存。<br/>
　　<small about="#mwt157" typeof="mw:Transclusion">上四，夜景。下四，感時。　首聯，初夜景色，就江上言。次聯，夜中聞見，就山上言。撃柝無衣，皆離亂所致，故有盜賊之慨。　黃注：夕陽漸隱，故曰恍惚。白霧横拖，故曰逶迤。　有一「虛」字，方見「落」字之妙。有一「靜」字，方見「侵」字之妙。　<span class="book-name">杜臆</span>：「爾猶存」，爾字新異，是深憾語，亦是喚醒語。<br/>
　　<span class="book-name">老子</span>：恍兮惚兮。<br/>
　　梁元帝詩：山虛和鐃管。　賀若弼詩：更鼓臥聞風落石。<br/>
　　<span class="book-name">易</span>：重門撃柝。<br/>
　　<span class="book-name">詩</span>：無衣無褐。<br/>
　　鮑照詩：時危見臣節。　<span class="book-name">易</span>：一致而百慮。</small><br/>
　　<span id="yue-n2038" about="#mwt158" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#yue-n2038" class="mw-selflink-fragment">月</a></span><br/>
　　<small about="#mwt159" typeof="mw:Transclusion">梁氏編在大曆二年，今按詩云「殘夜水明樓」，當是元年西閣作。</small><br/>
　　四更<small about="#mwt161" typeof="mw:Transclusion">平聲</small>山吐月，殘夜水明樓。塵匣元開鏡，風簾自上<small about="#mwt163" typeof="mw:Transclusion">上聲</small>鉤。兔應<small about="#mwt165" typeof="mw:Transclusion">平聲</small>疑鶴髮，蟾亦戀貂裘。斟酌姮<small about="#mwt166" typeof="mw:Transclusion">音恒，一作嫦</small>娥寡，天寒柰<small about="#mwt167" typeof="mw:Transclusion">一作耐</small>九秋。<br/>
　　<small about="#mwt168" typeof="mw:Transclusion">上四，咏將盡之月，下則對月自憐也。四更山吐月，乃二十四五之夜。月照水而光映於樓，故曰「水明樓」。月魄留痕，如匣邊露鏡，此承吐月。彎月掛簷，如鉤上風簾，此承明樓。月色臨頭，恐兔疑白髮。月影隨身，如蟾戀裘暖。從月色下，寫出衰老凄涼之況。姮娥獨處而耐秋，亦同於己之孤寂矣。　黃生注：對鏡則見髮，臨風則增寒，五六句亦用分承。寡婦、孤臣，情況如一，故借以自比。<br/>
　　庾信詩：四更天欲曙。　吳均詩：疏岑時吐月。<br/>
　　鮑照<span class="book-name">擬古</span>：明鏡塵匣中，寶琴生網羅。庾信<span class="book-name">鏡</span>詩：玉匣聊開鏡，輕灰暫拭塵。　枚乘<span class="book-name">月賦</span>：隱圓巖而似鉤。<span class="book-name">西溪叢語</span>：沈雲卿<span class="book-name">月</span>詩「臺前疑掛鏡，簾外自懸鉤」，塵匣二句本此。又詩「既能明似鏡，何用曲如鉤」。<br/>
　　<span class="book-name">後漢·天文志</span>注載<span class="book-name">靈憲</span>之言曰：月，陰精之宗，積而成獸，象兔。　劉孝綽詩：攢柯半玉蟾，叢葉映金兔。　<span class="book-name">趙典傳</span>：大儀鶴髮。庾信<span class="book-name">竹杖賦</span>：鶴髮雞皮。<br/>
　　蘇武書：子留斟酌。斟酌，代為思忖也。　庾肩吾詩：姮娥隨月落。楊慎曰：月中嫦娥，說始於<span class="book-name">淮南</span>及張衡<span class="book-name">靈憲</span>，其實因常儀占月而誤也。古者羲和占日，常儀占月，皆官名，見於<span class="book-name">呂氏春秋</span>。<span class="book-name">左傳</span>有常儀靡，即常儀氏之後，俗訛為嫦娥，以「儀」「娥」音同耳。<span class="book-name">周禮註</span>：儀娥二字，古皆音俄。<span class="book-name">易·小象</span>「失其義也」，叶「信如何也」。<span class="book-name">詩</span>「樂且有儀」，叶「在彼中阿」。<span class="book-name">太玄</span>「各遵其儀」，叶「不偏不頗」。漢碑蓼莪，皆作蓼儀。則嫦娥為常儀之誤無疑。<br/>
　　阮籍詩：如何似九秋。梁元帝<span class="book-name">纂要</span>：九秋，以九十日言之。</small><br/>
　　<small about="#mwt170" typeof="mw:Transclusion">黃生曰：此詩寫景精切，布格整密，運意又極玲瓏。東坡但以「殘夜水明樓」五字，稱為絕唱，其比興之深遠，從来未經人道也。　又曰：疊用鏡鉤、蟾兔、姮娥，他人且入目生厭矣，一經公筆，顧反耐思，由其命意深而出語秀也。</small><br/>
　　<span id="zong_wu_sheng_ri" about="#mwt171" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#zong_wu_sheng_ri" class="mw-selflink-fragment">宗武生日</a></span><br/>
　　<small about="#mwt172" typeof="mw:Transclusion">梁氏編在夔州詩內，得之。黃鶴因首句「何時見」，遂疑寶應元年，公在梓州，宗武在成都。其實首句不如是解也。<span class="date" title="757年">至德二載</span>，公陷賊中，有詩云「驥子好男兒，前年學語時」，此時宗武約計五歲矣。其後自<span class="date" title="759年">乾元二年</span>至蜀，及<span class="date" title="765年">永泰元年</span>去蜀，中歷八年，宗武約十四歲左右矣。此詩都邑，乃指成都，其云「自從都邑語，已伴老夫名」，則知作此詩，又在成都之後矣。</small><br/>
　　小子何時見，高秋此日生。自從都邑語，已伴<small about="#mwt173" typeof="mw:Transclusion">一作律</small>老夫名。詩是吾家事，人傳世上情。熟精<span class="book-name">文選</span>理，休覓彩衣輕。<br/>
　　<small about="#mwt174" typeof="mw:Transclusion">此以家學朂宗武。　小子何時見其生乎，此日正其墮地時也，起作問答之詞。都邑語，成都之人誇語也。公祖審言善詩，世情因而傳述，故當精<span class="book-name">文選</span>以紹家學，何必為綵衣娯親乎。此乃面命之語，非遙寄宗武也。<br/>
　　宋子侯詩：高秋八九月。<br/>
　　<span class="book-name">大戴·禮</span>：百里而有都邑。<br/>
　　<span class="book-name">顏氏家訓</span>：吾家風教，素為整密。<br/>
　　<span class="book-name">呂氏春秋</span>：精而熟之，鬼將告之。　梁昭明太子蕭統在東宮，有書三萬卷，集古人文詞詩賦，為<span class="book-name">文選</span>三十卷。<br/>
　　<span class="book-name">列女傳</span>：老萊子養二親，行年七十，著五色綵衣，戲於親側。</small><br/>
　　凋瘵筵初秩，欹斜坐不成。流霞分<small about="#mwt175" typeof="mw:Transclusion">一作飛</small>片片<small about="#mwt176" typeof="mw:Transclusion">一作幾片</small>，涓滴就徐傾。<br/>
　　<small about="#mwt177" typeof="mw:Transclusion">此敘生日情事。　宗武侍庭，故有筵秩。凋瘵、欹斜，自述老病。流霞、涓滴，思得仙漿，以起疾也。此章上八句，下四句。<br/>
　　<span class="book-name">海賦</span>：為凋為瘵。　<span class="book-name">詩</span>：賓之初筵，左右秩秩。<br/>
　　庾信<span class="book-name">小園賦</span>：行欹斜兮得路。<br/>
　　<span class="book-name">抱朴子</span>：<span class="name">項曼都</span>自言到天上，遇紫府仙人，以流霞一杯，飲之，輒不飢渴。　庾信詩：片片紅顏落。<br/>
　　鮑照詩：銅溪晝森沉，乳竇夜涓滴。</small><br/>
　　<span id="di_wu_di_feng_du_zai_jiang_zuo_jin_san_si_zai" about="#mwt178" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#di_wu_di_feng_du_zai_jiang_zuo_jin_san_si_zai" class="mw-selflink-fragment">第五弟豐獨在江左近三四載<small about="#mwt179" typeof="mw:Transclusion">上聲</small>寂無消息覓使<small about="#mwt180" typeof="mw:Transclusion">去聲</small>寄此二首</a></span><br/>
　　<small about="#mwt181" typeof="mw:Transclusion">鶴注：詩云「十年朝夕淚」，自天寶十五載避亂，與諸弟相别，至大曆元年，為十年，當是其時作。</small><br/>
　　亂後嗟吾在，羈棲見汝難。草黃騏驥病，沙晚<small about="#mwt182" typeof="mw:Transclusion">一作曉，一作暖</small>鶺鴒寒。楚設關城險，吳吞水府寬。十年朝夕淚，衣袖不曾<small about="#mwt183" typeof="mw:Transclusion">音層</small>乾<small about="#mwt184" typeof="mw:Transclusion">音干</small>。<br/>
　　<small typeof="mw:Transclusion">此章兄弟别離，而致相思之意。　草黃句，承亂後，自憐貧老。沙晚句，承羈棲，傷弟飄零。關城險，己不能往。水府寬，弟不可知。故久别悲哀，而涕淚常流也。　顧注：詩云十年，而題曰三四載，蓋相别者十年，無消息者三四載耳。　夔峽最險，如設關城，三江<span class="name">震澤</span>，水府甚寬。<br/>
　　孔融論：馬之駿者，名曰騏驥。<br/>
　　<span class="book-name">枚乘傳</span>：深壁高壘，副以關城。<span class="book-name">史記</span>：蜀伐楚，楚為扞關以距之。<span class="book-name">後漢·郡國志</span>：巴郡魚復縣，有扞關。<br/>
　　<span class="book-name">海賦</span>：爾其水府之內，極深之庭。</small><br/>
　　聞汝依山寺，杭州定越州。風塵淹别日，江漢失<small about="#mwt185" typeof="mw:Transclusion">一作共，非</small>清秋。影著<small about="#mwt186" typeof="mw:Transclusion">涉略切</small>啼猿樹，魂飄結蜃樓。明年下<small about="#mwt187" typeof="mw:Transclusion">去聲</small>春水，東盡白雲求<small about="#mwt188" typeof="mw:Transclusion">一作遊</small>。<br/>
　　<small typeof="mw:Transclusion">次章念弟遠離，而致欲訪之意。　首聯，弟在江左。次聯，身在夔州。五六，客夔而想江左。七八，去夔而尋江左也。　邵注：定越州，言不在杭州，定在越州。風塵，指兵戈。　<span class="book-name">杜臆</span>：失清秋，謂淹别之久，又蹉過一秋矣。　趙汸注：「盡」字正應「定」字，惟傳聞莫定，故須盡歷雲水以求之。　顧注：古人望白雲而思親，公於手足之誼亦然。<br/>
　　<span class="book-name">唐書</span>：杭州餘杭郡，越州會稽郡，俱屬江南西道。邵注：杭州，即今浙江省治。越州，今為紹興府，在杭州東二百里。<br/>
　　何遜詩：凄清江漢秋。<br/>
　　盧照鄰<span class="book-name">巫山高</span>詩：莫辨啼猿樹。<br/>
　　<span class="book-name">史·天官書</span>：海旁蜃氣象樓臺，廣野氣成宮闕。陳藏器<span class="book-name">本草</span>：車螯，是大蛤，一名蜃，能吐氣為樓臺，海中春夏間，依約島漵，常有此氣。</small><br/>
　　<span id="ting_yang_shi_ge" about="#mwt189" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#ting_yang_shi_ge" class="mw-selflink-fragment">聽楊氏歌</a></span><br/>
　　<small about="#mwt190" typeof="mw:Transclusion">鶴注從舊次，編在大曆元年，詩云「江城帶素月」，知在夔州城中也。</small><br/>
　　佳人絕代歌，獨立發皓齒。滿堂慘不樂<small about="#mwt191" typeof="mw:Transclusion">音洛</small>，響下<small about="#mwt192" typeof="mw:Transclusion">去聲</small>清虛<small about="#mwt193" typeof="mw:Transclusion">一作浮雲</small>裏。<br/>
　　<small about="#mwt194" typeof="mw:Transclusion">先敘楊氏歌聲。　慘不樂，引人悽切也。響下清虛，猶云響遏行雲。<br/>
　　李延年歌：北方有佳人，絕代而獨立。<br/>
　　<span class="book-name">楚辭</span>：朱唇皓齒。曹植詩：時俗薄朱顏，誰為發皓齒。<br/>
　　<span class="book-name">漢·刑法志</span>：滿堂飲酒，一人向隅而悲泣，則一堂為之不樂。　庾信<span class="book-name">象戲賦</span>：仰冲氣於清虛。</small><br/>
　　江城帶素月，況乃清夜起。老夫悲暮年，壯士淚如水。玉杯久寂寞，金管迷宮徵<small about="#mwt195" typeof="mw:Transclusion">音止</small>。勿云聽者疲，愚智心盡死。<br/>
　　<small about="#mwt196" typeof="mw:Transclusion">次從聽者心上，摹寫歌聲獨絕。盧注：老壯智愚，即滿堂中人。聽若疲而心欲死，所謂慘不樂也。　素月清夜，聞聲更覺慘悽。玉杯停飲，金管失諧，言聽者恍惚神怡矣。<br/>
　　謝莊<span class="book-name">月賦</span>：素月流天。<br/>
　　曹植詩：中夜起長歎。<br/>
　　魏武樂府：烈士暮年。<br/>
　　<span class="book-name">史記</span>：荊軻為變徵之聲，士皆垂淚涕泣，又歌曰：風蕭蕭兮易水寒，壯士一去兮不復還。<br/>
　　<span class="book-name">韓非子</span>：箕子曰：象箸玉杯，必不羹菽藿。　陸機<span class="book-name">文賦</span>：扣寂寞以求音。<br/>
　　沈約詩：金管玉柱響洞房。　嵇康<span class="book-name">琴賦</span>：角羽俱起，宮徵相證。<br/>
　　江淹詩：淵魚猶伏浦，聽者未云疲。<br/>
　　田子方曰：哀莫哀於心死，而人死次之。</small><br/>
　　古來傑出士<small about="#mwt198" typeof="mw:Transclusion">一作事</small>，豈特<small about="#mwt199" typeof="mw:Transclusion">一作待</small>一知己。吾聞昔秦青，傾側<small about="#mwt200" typeof="mw:Transclusion">一作倒</small>天下耳。<br/>
　　<small about="#mwt201" typeof="mw:Transclusion">推開作結，以見世有知音也。　前以佳人起，後以傑士收，感慨無限。　盧注：虞仲翔云：得一知己，可以不恨，此蓋翻其語也。　此章起結各四句，中段八句實寫。<br/>
　　<span class="book-name">司馬遷傳</span>：士為知己者死，女為悦己者容。<br/>
　　<span class="book-name">列子</span>：薛譚學謳於秦青，未窮青之技，遂辭歸，青餞之郊衢，撫節悲歌，聲振林木，響遏行雲。<br/>
　　李陵詩：側耳遠聽。</small><br/>
　　<span id="qiu_feng_er_shou" about="#mwt202" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#qiu_feng_er_shou" class="mw-selflink-fragment">秋風二首</a></span><br/>
　　<small about="#mwt203" typeof="mw:Transclusion">鶴注：當是大曆元年作。蓋以廣德、永泰間，吐蕃與黨項羌、渾、奴剌入寇，故詩言「戰自青羌連白蠻」。</small><br/>
　　秋風淅淅吹巫山，上牢下牢修水關。吳檣楚舵牽百丈，暖向成<small about="#mwt204" typeof="mw:Transclusion">一作神非</small>都寒未還。要路何日罷長戟，戰自青羌連白<small about="#mwt205" typeof="mw:Transclusion">一作百，非</small>蠻。中巴不得<small about="#mwt206" typeof="mw:Transclusion">一作曾</small>消息好，暝傳戍鼓長雲間。<br/>
　　<small about="#mwt207" typeof="mw:Transclusion">此對秋風而傷世亂也。在下四句分截。　修關在秋候，故託秋風以起興。吳檣楚舵，由水關而向成都。秋寒未還，阻於羌蠻之亂也。中巴信急而戍鼓聲聞，巫山非安處之地矣。<br/>
　　謝惠連詩：淅淅振條風。<br/>
　　舊注：上牢巫峽，下牢夷陵。<span class="book-name">十道志</span>：三峽口地曰峽州，上牢下牢，楚蜀分畛。<span class="book-name">月令</span>：涼風至，完隄防。<br/>
　　成都乃上水，故用百丈以牽舟，若神都，則是下水矣。　<span class="book-name">唐志</span>：<span class="date" title="684年">光宅元年</span>，號東都曰神都。<br/>
　　<span class="book-name">晁錯傳</span>：勁弩長戟，射疏及遠。<br/>
　　<span class="book-name">後出師表</span>：賨叟青羌，散騎武騎，一千餘人。<span class="book-name">水經注</span>：青衣縣，故青衣羌國也，縣有蒙山，青衣水所發。考唐時嘉州，本梁青州，州有青衣水。　<span class="book-name">唐會要</span>：東謝蠻，在黔州之西數百里，北至白蠻。<span class="book-name">唐書·南蠻傳</span>：弄棟蠻，白蠻種也，其部本居弄棟縣鄙地，後散居磨些江側。<br/>
　　<span class="book-name">方輿勝覽</span>：<span class="book-name">華陽國志</span>云：劉璋為益州牧，以墊江以上為巴郡，江州至臨江為永寧郡，朐䏰至魚復為固陵郡，巴遂分矣。巴州居其中，為中巴。<br/>
　　雲間，言鼓聲之高。</small><br/>
　　秋風淅淅吹我衣，東流之外西日微。天清<small about="#mwt208" typeof="mw:Transclusion">一作晴</small>小城擣練急，石古細路行人稀。不知明月為<small about="#mwt209" typeof="mw:Transclusion">去聲</small>誰好，蚤晚孤帆他<small about="#mwt210" typeof="mw:Transclusion">一作也</small>夜歸。會將白髮倚庭樹，故園池臺今是非。<br/>
　　<small about="#mwt211" typeof="mw:Transclusion">此對秋風而動歸思也。亦四句分截。　上章末句，已涉暝時，故此章皆說暮景。　<span class="book-name">杜臆</span>：水東流，日西墮，雖即景起咏，亦歎年華逝波，桑榆景迫。　搗練急，備征衣。行人稀，蜀道梗也。月夜孤帆，方以歸鄉為樂。故園是非，又以殘毁為憂。<br/>
　　蔡琰詩：悲風春夏起，翩翩吹我衣。<br/>
　　<span class="book-name">吳都賦</span>：將轉西日而再中。<br/>
　　張正見詩：煙崖憩古石。　謝朓詩：徘徊東陌上，月出行人稀。<br/>
　　<span class="book-name">杜臆</span>：老倚庭樹，若淵明之眄庭柯而撫孤松。</small><br/>
　　<small about="#mwt213" typeof="mw:Transclusion">胡夏客曰：<span class="book-name">秋風</span>第二首，似拗體律詩。</small><br/>
　　<span id="jiu_ri-n2047" about="#mwt214" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#jiu_ri-n2047" class="mw-selflink-fragment">九日<small about="#mwt215" typeof="mw:Transclusion">一作登高</small>諸人集于林</a></span><br/>
　　<small about="#mwt216" typeof="mw:Transclusion">此詩梁權道編在大曆元年，與<span class="book-name">九日</span>五首不同時。按：五首云獨酌，此題云諸人集，知為兩歲重九矣。鶴曰：詩云「九日明朝是」，則此題應云「諸人約九日集于林」。今按：集乃公會，是他人相約，而公先作詩以告之，蓋因老年，難于早出，故預道其意也。若公為主人，不應以「難早出」緩客至之期。又，末語「漫看年少樂」句，亦非要客之詞。　<span class="book-name">世說</span>：謝安顧謂諸人曰：今日可謂彦會，時既不可留，此集固亦難常。</small><br/>
　　九日明朝是，相要<small about="#mwt218" typeof="mw:Transclusion">平聲</small>舊俗非。老翁難早出，賢客幸知歸。舊采黃花賸，新梳白髮微。漫看<small about="#mwt219" typeof="mw:Transclusion">平聲</small>年少<small about="#mwt220" typeof="mw:Transclusion">去聲</small>樂，忍淚已沾衣。<br/>
　　<small about="#mwt221" typeof="mw:Transclusion">上四，故鄉之思，是對集林言。下四，衰老之感，是對諸人言。　九日之期，明朝猶是，而相邀之地，舊俗已非，蓋有懷于樊川故里也。　歸，謂歸集林中。採花多，前有餘興。梳髮稀，今苦力衰矣。漫看二句，乃預言来日事。<br/>
　　或云九日登高，起於費長房以此日避災，乃舊俗之非。或云九日之會，當不速而至，必待相邀方集，此舊俗之非。後兩說與題相反，今主王洙之說。<br/>
　　新梳句，暗照<span title="晉書·卷九十八·列傳第六十八：孟嘉字萬年，江夏鄳人，吳司空宗曾孫也…九月九日，溫燕龍山，僚佐畢集。時佐吏並著戎服，有風至，吹嘉帽墮落，嘉不之覺。溫使左右勿言，欲觀其舉止。嘉良久如廁，溫令取還之，命孫盛作文嘲嘉，著嘉坐處。嘉還見，即答之，其文甚美，四坐嗟歎。" class="comment">孟嘉</span>事。</small><br/>
　　<span id="qiu_xing" about="#mwt222" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#qiu_xing" class="mw-selflink-fragment">秋興<small about="#mwt223" typeof="mw:Transclusion">去聲</small>八首</a></span><br/>
　　<small about="#mwt224" typeof="mw:Transclusion">黃鶴、單復俱編在大曆元年。詩云「叢菊兩開」，藎自<span class="date" title="765年">永泰元年</span>秋至雲安，大曆元年秋在夔州，是兩見菊開也。　錢箋：潘岳有<span class="book-name">秋興賦</span>，遂以名篇。　吳論：秋興者，遇秋而遣興也，故八首寫秋字意少，興字意多。</small><br/>
　　玉露凋傷楓樹林，巫山巫峽氣蕭森。江間波浪兼天湧，塞上風雲接地陰。叢菊兩<small about="#mwt225" typeof="mw:Transclusion">一作重</small>開他日淚，孤舟一繫<small about="#mwt226" typeof="mw:Transclusion">音計</small>故園心。寒衣處處催刀尺，白帝城高急暮砧。<br/>
　　<small about="#mwt227" typeof="mw:Transclusion">首章，對秋而傷羈旅也。　上四，因秋託興。下四，觸景傷情。　錢箋：首章，秋興之發端也。江間塞上，狀其悲壯。叢菊孤舟，寫其淒緊。末二句結上生下，故即以夔府孤城次之。　王維楨曰：江間承峽，塞上承山，菊開山際，舟繫江中，四句錯綜相應。顧注：波浪在地而曰兼天，風雲在天而曰接地，極言陰晦蕭森之狀。　錢箋：叢菊兩開，即公<span class="book-name">客舍</span>詩「南菊再逢人病臥」。孤舟一系，即公<span class="book-name">九日</span>詩「繫舟身萬里」。　朱注：公至夔州，已經二秋，時艤舟以俟出峽，故再見菊開，仍堕他日之淚，而孤舟乍繫，輒動故園之心。　他日，言往時。故園，指樊川。　<span class="book-name">杜臆</span>：叢菊孤舟，目所見。刀尺暮砧，耳所聞。　顧注：催刀尺，製新衣。急暮砧，搗舊衣。曰催曰急，見禦寒者有備，客子無衣，可勝悽絕。　錢箋：以節則杪秋，以地則高城，以時則薄暮，刀尺苦寒，急砧促別，末句標舉興會，略有五重，所謂嵯峨蕭瑟，真不可言。　范梈曰：作詩實字多則健，虛字多則弱，如此詩叢菊、孤舟一聯，語亦何嘗不健。<br/>
　　李密<span class="book-name">感秋</span>詩：金風蕩佳節，玉露凋晚林。　沈約詩：暮節易凋傷。　阮籍詩：湛湛長江水，上有楓樹林。<br/>
　　梁元帝詩：巫山巫峽長。<span class="book-name">水經注</span>：江水歷峽，東逕新崩灘，其下十餘里，有大巫山，非惟三峽所無，乃當抗峰<span class="name">岷</span><span class="name">峨</span>，偕嶺<span class="name">衡</span><span class="name">疑</span>，其間首尾一百六十里，謂之巫峽，蓋因山為名也。三峽七百里中，兩岸連山，略無闕處，自非亭午夜分，不見曦月。　張協詩：荒楚鬱蕭森。<br/>
　　虞炎詩：三山波浪高。　<span class="book-name">莊子</span>：道兼於天。<br/>
　　陳澤州注：塞上，即指夔州，<span class="book-name">夔府書懷</span>詩「絕塞烏蠻北」，<span class="book-name">白帝城樓</span>詩「城高絕塞樓」可證。蔡琰<span class="book-name">胡笳</span>：塞上黃蒿兮，枝枯葉乾。庾信詩：秋氣風雲高。　漢武帝<span class="book-name">諭淮南王書</span>：際天接地。<br/>
　　張協詩：輕露棲叢菊。<br/>
　　陶潛詞：或命巾車，或棹孤舟。　虞炎詩：方掩故園扉。<br/>
　　<span class="book-name">子夜歌</span>：寒衣尚未了。　王臺卿詩：處處動春心。　<span class="book-name">古詩為焦仲卿妻</span>：左手持刀尺。<br/>
　　庾信詩：秋砧調急節。</small><br/>
　　<small about="#mwt229" typeof="mw:Transclusion">王嗣奭曰：<span class="book-name">秋興</span>八首，以第一起興，而後章俱發隱衷，或起下，或承上，或互發，或遙應，總是一篇文字。又云：首章發興四句，便影時事，見喪亂凋殘景象。後四句，乃其悲秋心事。此一首便包括後七首。而故園心，乃畫龍點睛處。至四章故國思，讀者當另着眼，易家為國，其意甚遠。後面四章，又包括於其中。如人主之荒淫，盛衰倚伏，景物之繁華，人情之佚豫，皆能召亂，平居思之，已非一日，今漂泊於此，止有頭白低垂而已。此中情事，不忍明言，不能盡言，人當自得於言外也。<br/>
　　黃生曰：杜公七律，當以<span class="book-name">秋興</span>為裘領，乃公一生心神結聚之所作也。八首之中，難為軒輊，長安一章，乃文章之過渡。</small><br/>
　　夔府孤城落日斜，每依北<small about="#mwt231" typeof="mw:Transclusion">一作南</small>斗望京華。聽猿實下<small about="#mwt232" typeof="mw:Transclusion">去聲</small>三聲淚，奉使<small about="#mwt233" typeof="mw:Transclusion">去聲</small>虛隨八月槎<small about="#mwt234" typeof="mw:Transclusion">楊慎云：當作查</small>。畫省香爐違伏枕，山樓粉堞隱悲笳。請看<small about="#mwt235" typeof="mw:Transclusion">平聲</small>石上藤蘿月，已映洲前蘆荻花。<br/>
　　<small about="#mwt236" typeof="mw:Transclusion">二章，言夔州暮景。　依斗，在初夜之時。看月，在夜深之候。此上下層次也。亦在四句分截。　京華不可見，徒聽猿聲而悵。隨槎曷勝悽楚，以故伏枕聞笳。臥不能寐，起視月色於洲前耳。　陳澤州注：杜詩「白帝夔州各異城」，白帝在東，夔府在西。　錢箋：依斗望京，此句為八章之骨。重章疊文，不出於此，皎然所謂截斷眾流句也。每依，言無夕不然。　<span class="book-name">杜臆</span>：京華，即故園所在，望而不見，奚能不悲。聽猿墮淚，身歷始覺其真，故曰實下。孤舟長繫，有似乘槎不返，故曰虛隨。　香爐直省，臥病遠違，堞對山樓，悲笳隱動，皆寫日落後情景。蘿間之月，忽映洲花，不覺良宵又度矣。　聽猿悲笳，俱言暮景。八月、蘆荻，點還秋景。<br/>
　　<span class="book-name">舊唐書</span>：<span class="date" title="640年">貞觀十四年</span>，夔州為都督府，督歸、夔、忠、萬、涪、渝、南七州。　王褒詩：秋色照孤城。　梁元帝詩：西山落日斜。<br/>
　　按：趙蔡兩注，俱云秦城上直北斗，長安在夔州之北，故瞻依北斗而望之。或引長安城北為北斗形者，非是。陳澤州注：唐人多用北斗，如平臨北斗之類，公詩多用北斗，如「秦城北斗邊」之類。　郭璞詩：京華遊俠窟。<br/>
　　伏挺詩：聽猿方忖岫，聞瀨始知川。<span class="book-name">水經注</span>：每至晴初霜旦，林寒澗肅，常有高猿長嘯，屬引凄異，空谷傳響，哀轉久絕，故漁者歌曰：巴東三峽巫峽長，猿鳴三聲淚沾裳。蕭銓詩：别有三聲淚，沾裳竟不窮。徐增注：本是「聽猿三聲實下淚」，拘於聲律，故為「實下三聲淚」。<br/>
　　李陵書：丁年奉使，皓首而歸。　<span class="book-name">博物志</span>：<span title="博物志·卷十：
舊說云，天河與海通。近世有人居海渚者，年年八月有浮槎去來不失期。人有奇志，立飛閣於槎上，多齎糧，乘槎而去。十餘日中，猶觀星月日辰，自後芒芒忽忽，亦不覺晝夜。去十餘日，奄至一處，有城郭狀，屋舍甚嚴，遙望宮中多織婦。見一丈夫牽牛渚次飲之，牽牛人乃驚問曰：「何由至此」，此人具說來意，并問此是何處。答曰：「君還至蜀郡，訪嚴君平則知之」，竟不上岸，因還。如期後至蜀，問君平，曰：「某年月日有客星犯牽牛宿」，計年月，正是此人到天河時也。" class="sectional">近有人居海渚者，年年八月有浮槎去来不失期，人有奇志，乘槎而去，十餘<span title="據博物志，為日" class="comment">月</span>，至一處，有城郭狀，宮中有織婦。見一丈夫牽牛渚次飲之，因問此是何處，答曰：「訪嚴君平則知之」，因還。至蜀，問君平，曰：「某年某月，有客星犯牽牛宿」，計其年月，正是此人到天河時。</span>又<span class="book-name">荊楚歲時記</span>載漢武帝令張騫使大夏，尋河源，騫乘槎經月而至一處。下文所云與<span class="book-name">博物志</span>同。今按：嚴武為節度使，公曾入幕參謀，故有「奉使虛隨」句。八月槎，用嚴君平在蜀事。奉使，參用張騫出使事。<br/>
　　沈佺期詩：累年同畫省。<span class="book-name">漢官儀</span>：尚書省中，皆以胡粉塗壁，紫青界之，畫古列士，重行書贊。尚書郎更直於建禮門內，臺給青縑白綾被，或錦被、幃帳、茵褥、通中枕。女侍史二人，皆選端正，執香爐燒薰，從入臺中，護衣服。　<span class="book-name">詩</span>：輾轉伏枕。<br/>
　　張璁曰：山樓，即所寓西閣也。孔德紹詩：雲葉掩山樓。　邵注：城上女牆，飾以堊土，故曰粉堞。梁簡文帝詩：平江含粉堞。　魏文帝<span class="book-name">與吳質書</span>：悲笳微吟。顧注：胡人卷蘆葉而吹之，謂之笳簫，似觱篥而無孔。<br/>
　　鮑博士聯句：彷彿<span title="鮑參軍集註·卷六·聯句·月下登樓連句：彷彿蘿月光。" class="comment">藤蘿月</span>，繽紛篁霧陰。<br/>
　　樂府<span class="book-name">烏夜啼</span>：巴陵三江口，蘆荻齊如麻。　徐渭以藤蘿、蘆荻分夏秋，未合。</small><br/>
　　<small about="#mwt237" typeof="mw:Transclusion">唐人七律，多在四句分截，杜詩於此法更嚴。張性<span class="book-name">演義</span>拈夔府京華作主，以聽猿山樓應夔府，以奉使畫省應京華，逐層分頂。說似整齊，然未知杜律章法，而瑣瑣配合，全非作者本意。後面長安、蓬萊、昆明、昆吾四章，舊注各從六句分段，俱未合格，今照四句截界，方見章法也。</small><br/>
　　千家山郭靜朝暉，日日<small about="#mwt239" typeof="mw:Transclusion">呂東萊選本作百處</small>江樓坐翠微。信宿漁人還汎汎，清秋燕子故飛飛。匡衡抗疏<small about="#mwt240" typeof="mw:Transclusion">去聲</small>功名薄，劉向傳經心事違。同學少<small about="#mwt241" typeof="mw:Transclusion">去聲</small>年多不賤，五陵衣馬自輕肥。<br/>
　　<small about="#mwt242" typeof="mw:Transclusion">三章，言夔州朝景。　上四，咏景。下四，感懷。　秋高氣清，故朝暉冷靜。山遶樓前，故坐對翠微。漁人、燕子，即所見以況己之淹留。　<span class="book-name">杜臆</span>：舟泛燕飛，此人情物性之常，旅人視之，偏覺增愁。曰還曰故，厭之也。　邵注：公常論救房琯忤旨，幾被戮辱，此功名不若<span class="name">衡</span>也。公嘗待制集賢院試，後送隷有司，此傳經不如<span class="name">向</span>也。　遠注：匡衡抗疏，劉向傳經，上四字一讀。功名薄，心事違，屬公自慨。　顧注：同學少年，不過志在輕肥，見無關於輕重也。　錢箋：三章，正申秋興名篇之意，古人所謂文之心也。　末句五陵，起下長安。<br/>
　　<span class="book-name">拾遺記</span>：千家萬戶之書。　謝朓詩：還望青山郭。　陸機詩：扶桑升朝暉。<br/>
　　庾信詩：石岸似江樓。<span class="book-name">爾雅疏</span>：山氣青縹色曰翠微。凡山遠望則翠，近之則翠漸微。　舊本作日日，乃起下還泛泛、故飛飛，但嫌重字太多。呂東萊作百處江樓，與千家山郭相對，但句法似板。若作每日江樓，仍是對起，而兼能起下矣。<br/>
　　<span class="book-name">詩</span>：于汝信宿。注：再宿曰信。　徐訪詩：漁人迷舊浦。　<span class="book-name">詩</span>：汎汎揚舟。<br/>
　　殷仲文詩：獨有清秋日，能使高興盡。　古詩：秋去春還雙燕子。<span class="book-name">文昌雜錄</span>：燕子至秋社乃去，仲春復来。　謝靈運詩：飛飛燕弄聲。　以故對還，是依舊之詞，非故意之謂。或引<span class="book-name">子規</span>詩「故作傍人低」，未合。<br/>
　　<span class="book-name">匡衡傳</span>：元帝初即位，有日食地震之變，上問以政治得失，衡數上疏，陳便宜，上悦其言，遷衡為光祿大夫、太子少傅。　<span class="book-name">解嘲</span>：獨可抗疏，時道是非。　陸機<span class="book-name">長歌行</span>：但恨功名薄。<br/>
　　<span class="book-name">前漢·劉向傳</span>：成帝即位，詔<span class="name">向</span>領校中五經秘書。<span class="dynasty">河平</span>中，子歆受詔，與父領校秘書。哀帝時，歆復領五經，卒父前業。　劉歆<span class="book-name">責太常書</span>：考學官傳經。　周弘正詩：既傷年緒促，復嗟心事違。　黃生注：<span class="name">衡</span>、<span class="name">向</span>皆歷事兩朝，故借以自比。<br/>
　　同學少年，謂小時同學之輩。　<span class="book-name">列女傳</span>：孟宗少遊學，與同學共處。　鮑照詩：憶昔少年時。<br/>
　　<span class="book-name">西都賦</span>：北眺五陵。注云：長陵、安陵、陽陵、茂陵、平陵也。顧注：漢徙豪傑名家於諸陵，故五陵為豪俠所聚。　范雲詩：儐從皆珠玳，裘馬悉輕肥。曰自輕肥，見非己所關心。</small><br/>
　　<small about="#mwt244" typeof="mw:Transclusion">朱鶴齡曰：前三章俱主夔州，後五章乃及長安事。<br/>
　　澤州陳冢宰廷敬曰：前三章詳夔州而略長安，後五章詳長安而略夔州，次第秩然。</small><br/>
　　聞道<small about="#mwt246" typeof="mw:Transclusion">去聲</small>長安似奕棋，百年世事不勝<small about="#mwt247" typeof="mw:Transclusion">平聲，一作堪</small>悲。王侯第宅皆新主，文武衣冠異昔時。直北關山金鼓震<small about="#mwt248" typeof="mw:Transclusion">一作振</small>，征西車馬<small about="#mwt249" typeof="mw:Transclusion">一作騎</small>羽書馳<small about="#mwt250" typeof="mw:Transclusion">一作遲，非</small>。魚龍寂寞秋江冷，故國平居有所思。<br/>
　　<small about="#mwt251" typeof="mw:Transclusion">四章，回憶長安，歎其洊經喪亂也。　上四，傷朝局之變遷，下是憂邊境之侵逼。故國有思，又起下四章。　<span class="book-name">杜臆</span>：長安一破於祿山，再陷於吐蕃，如奕棋，迭為勝負，即此百年中，而世事有不勝悲者。百年，謂開國至今。　邵注：王侯之家，委棄奔竄，第宅易為新主矣。文武之官，僥倖濫進，衣冠非復舊時矣。　北憂回紇，西患吐蕃，事在廣德、永泰間。或指安史餘孽為北寇者，非。顧注：有所思，從寂寞来，故國平居之事，當秋江寂寞，而歷歷堪思也。秋江二字，點秋興意。　<span class="book-name">杜臆</span>：思故國平居，并思其致亂之由。易故園心為故國思者，見孤舟所繫之心，為國非為家也，其意加切矣。<br/>
　　<span class="book-name">左傳</span>：太叔文子曰：今甯子視君，不如奕棋，其何以免乎。<br/>
　　金浚明曰：自高祖開國，至大曆之初，為百年。<span class="book-name">左傳</span>：<span class="name">辛有</span>曰：不及百年，其為戎乎。　李陵<span class="book-name">答蘇武書</span>：世事謬矣。　<span class="book-name">世說</span>：王戎悲不自勝。<br/>
　　古詩：王侯多第宅。　錢箋：天寶中，京師堂寢已極宏麗，而第宅未甚逾制，然衛國公李靖廟已為嬖人楊氏矣。及安史作逆之後，大臣宿將競崇棟宇，人謂之木妖。<br/>
　　<span class="book-name">後漢書·傳贊</span>：<span title="後漢書·卷八十三·逸民列傳第七十三·贊" class="source">上方欲用文武</span>。　<span class="book-name">郭泰傳</span>：衣冠諸儒。唐中宗授楊再思制：衣冠舊齒。衣冠，指縉紳望族。　錢箋：玄宗寵信蕃將，而肅宗信任中官，俾居朝右，是文武衣冠皆異於昔時矣。<br/>
　　陳澤州注：廣德元年，吐蕃入寇，陷長安，二年，僕固懷恩引回紇、吐蕃入寇。又，吐蕃寇醴泉、奉天，党項羌寇同州，渾、奴剌寇盩厔，是時西北多事，故金鼓震而羽書馳。或謂吐蕃入長安時，徵天下兵莫至，故曰羽書遲，非也。　陳又云：公詩「愁看直北是長安」，指夔州之北，此云「直北關山金鼓震」，指長安之北。<span class="book-name">封禪書</span>：因其直北，立五帝壇。　樂府有<span class="book-name">度關山曲</span>。　<span class="book-name">晉書·劉琨傳</span>：金鼓振於河曲。崔亭伯詩：戎馬鳴兮金鼓震。　<span class="book-name">後漢書</span>：馮異拜征西大將軍。　<span class="book-name">韓非子</span>：車馬不疲弊於遠方。　<span class="book-name">楚漢春秋</span>：黥布反，羽書至。<span class="book-name">前漢·息夫躬傳</span>：軍書交馳而輻湊，羽檄重跡而狎至。<br/>
　　<span class="book-name">水經注</span>：魚龍以秋日為夜，龍秋分而降，蟄寢於淵，故以秋為夜也。　<span class="book-name">楚辭</span>：野寂寞其無人。　吳筠詩：風起秋江上。<br/>
　　桑弘羊<span class="book-name">請田輪臺奏</span>：皆故國地。　阮籍詩：念我平居時。　又：登高有所思。<br/>
　　錢謙益曰：肅宗收京後，委任中人，中外多故，公不以移官僻遠，憖置君國之憂，故有長安世事之感。「每依北斗望京華，」情幾乎此。白帝城高，目瞻故國，兼天波浪，身近魚龍，曰「平居有所思」，殆欲以滄江遺老，奮袖屈指，覆定百年舉棋之局。非徒傷晼晚，如昔人願得入帝京而已。<br/>
　　澤州陳廷敬曰：「故國平居有所思」，猶云「歷歷開元事，分明在目前」。此章末句，結本章以起下數章。<br/>
　　黃生曰：下四章，皆故國事，特詳言之，以舒其悲感耳。或謂寓譏明皇神仙游宴武功之事，是猶其人方痛哭流涕，而誣其嬉笑怒罵，豈情也哉。</small><br/>
　　蓬萊高<small about="#mwt253" typeof="mw:Transclusion">舊作宮，别作仙</small>闕對南山，承露金莖霄漢間。西望瑤池降王母，東来紫氣滿函關。雲移雉尾開宮扇，日繞龍鱗識聖顏。一臥滄江驚歲晚，幾回青瑣點<small about="#mwt255" typeof="mw:Transclusion">一作照，非</small>朝<small about="#mwt256" typeof="mw:Transclusion">音潮</small>班。<br/>
　　<small about="#mwt257" typeof="mw:Transclusion">五章，思長安宮闕，歎朝宁之久違也。　上四，記殿前之景。下四，溯入朝之事。　宮在龍首岡，前對南山，西眺瑤池，東瞰函關，極言氣象之巍峨軒敞，而當時崇奉神仙之意，則見於言外。　錢箋：儀衛森嚴之地，公以布衣召見，所謂「往時文彩動人主」也。末句朝班，方及拾遺移官之事。　趙大綱曰：雉扇數開，望之如雲也。龍顏日映，就之如日也。　陳澤州注：此詩前六句，是明皇時事。一臥滄江，是代宗時事。青瑣朝班，是肅宗時事。前言天寶之盛，陡然截住，陡接末聯，他人為此，中間當有幾許繁絮矣。　臥滄江，病夔州，驚歲晚，感秋深，幾回青瑣，言立朝止幾度也。　此章用對結，末兩章亦然。<br/>
　　<span class="book-name">唐會要</span>：大明宮，<span class="date" title="663年">龍朔三年</span>號曰蓬萊宮，北據高原，南望爽塏，每天晴日朗，南望終南山如指掌，京城坊市街陌如在檻內。　<span class="book-name">雍錄</span>：自丹鳳門北，則有含元殿，又北則有宣政殿，又北則有紫宸殿，三殿南北相沓，皆在山上。至紫宸又北而為蓬萊，則山勢盡矣。　豐存禮云：宮闕，舊本作仙闕為是，與下文宮扇不犯重。<span class="book-name">杜臆</span>從之。今按：宮，當作高，蓋字近而訛耳。陸機<span class="book-name">洛記</span>：高闕十二間。　班婕妤賦：登薄軀於宮闕兮。<br/>
　　班固<span class="book-name">西都賦</span>：抗仙掌以承露，擢雙立之金莖。注：金莖，銅柱也。陳澤州注：漢武承露銅柱，在建章宮西，建章宮在長安城外西北隅，唐東內在京城東北，不聞有承露盤事，此蓋言唐<span class="dynasty">開</span><span class="dynasty">寶</span>宮闕之盛，又以明皇好道，故以蓬萊承露、瑤池紫氣，連類言之，不必實有金莖。　<span class="book-name">劇談錄</span>：含元殿，國初建造，仰觀玉座，如在霄漢。<br/>
　　陳注：唐公主如金仙、玉真之類，多為道士，築觀京師，西望瑤池，蓋言道觀之盛。<span class="book-name">唐會要</span>：太清宮，薦享聖祖玄元皇帝，奏混成紫極之樂。東来紫氣，蓋言太清之尊，與上「宮闕」一類。或以瑤池王母，喻貴妃之冊為太真，紫氣函關，譏玄元之降於永昌，如此說，是追數先皇之失，非迴憶前朝之盛矣。　張衡<span class="book-name">四愁詩</span>：側身西望涕霑裳。<span class="book-name">列子</span>：周穆王肆意遠遊，升崑崙之丘，遂賓於西王母，觴於瑤池之上。<span class="book-name">漢武內傳</span>：七月七日，上齋居承華殿，忽青鳥從西来，集殿前。上問東方朔，朔曰：此西王母欲来也。<br/>
　　<span class="book-name">關尹內傳</span>：關令尹喜，常登樓望，見東極有紫氣西邁，曰：「應有聖人經過京邑」，乃齋戒。其日，果見老君乘青牛車来過。錢箋：天寶元年，田同秀見老君降於永昌街，云有靈寶符在函谷關尹喜宅傍。上發使求得之。瑤池，本對函關，以聲律不諧，故句中參用變通之法。<br/>
　　陰鏗詩：雲移蓮勢出。　<span class="book-name">儀衛志</span>：唐制有雉尾障扇。崔豹<span class="book-name">古今注</span>：雉尾扇，起於殷世高宗時，有雉雊之祥，服章多用翟羽，緝雉羽以為扇，以障翳風塵。朱注云：<span class="book-name">唐會要</span>：開元中，蕭嵩奏：每月朔望，皇帝受朝於宣政殿，宸儀肅穆，升降俯仰，衆人不合得而見之。請備羽扇，上將出，扇合，坐定，乃去扇。唯宸儀不欲令人見，故必俟扇開日繞，始得望見聖顏。　雲移，狀障扇之兩開。龍鱗，謂袞衣之龍章。　陳注：史稱明皇儀範偉麗，有非常之表。　<span class="book-name">子虛賦</span>：照爛龍鱗。　<span class="book-name">世說</span>：諸葛靚曰：今日復覩聖顏。<br/>
　　一臥滄江，本謝安「高臥東山」。　任昉詩：滄江路窮此。　鮑照詩：沉吟芳歲晚。<br/>
　　范雲詩：幾回明月夜，飛夢到江邊。　青瑣，宮中門名，注别見。　樓鑰曰：「點」與「玷」同，古詩多用之，束晳<span class="book-name">補亡</span>詩：鮮侔晨葩，莫之點辱。左思<span class="book-name">二唐兄弟贊</span>：二唐潔己，乃點乃汙。陸厥<span class="book-name">答內兄希叔</span>詩：既叨金馬署，復點銅龍門。沈約<span class="book-name">奏彈王源</span>：點世家聲，將被比屋。子美正承諸賢用字例也。　焦竑云：王建詩「殿前傳點各依班，召對西来入詔蠻」，蓋唐人屢用之，亦可證杜詩之不音「玷」矣。　沈約<span class="book-name">奏弹孔稚珪文</span>：正臣稚珪，歷奉朝班。</small><br/>
　　<small about="#mwt259" typeof="mw:Transclusion">盧德水疑上四用宮殿字太多，五六似早朝詩語。今按：賦長安景事，自當以宮殿為首，所謂「不覩皇居壯，安知天子尊」也。公以布衣召見，感荷主知，故追憶入朝覲君之事，没齒不忘，若必全首俱說秋景，則筆下有秋，意中無興矣。　此章下六句俱用一虛字、二實字於句尾，如「降王母」、「滿函關」、「開宮扇」、「識聖顏」、「驚歲晚」、「點朝班」，句法相似，未免犯上尾疊足之病矣。</small><br/>
　　瞿唐峽口曲江頭，萬里風煙接素秋。花萼夾城通御氣，芙蓉小苑入邊愁。珠簾繡柱圍黃鵠<small about="#mwt260" typeof="mw:Transclusion">一作鶴</small>，錦纜牙檣起白鷗。回首可憐歌舞地，秦中自古帝王州。<br/>
　　<small about="#mwt261" typeof="mw:Transclusion">六章，思長安曲江，歎當時之遊幸也。　上四，敘致亂之由。下四，傷盛時難再。　瞿峽、曲江，地懸萬里，而風煙遙接，同一蕭森矣。長安之亂，起自明皇，故追敘昔年遊幸始末。　<span class="book-name">杜臆</span>：城通御氣，前則敦倫勤政。苑入邊愁，後則耽樂召憂。見一人之身，而理亂頓殊也。因想邊愁未入之先，江上離宮，珠簾圍鵠，江間畫舫，錦纜驚鷗，曲江歌舞之場，迴首失之，豈不可憐，然秦中自古建都之地，王氣猶存，安知今日之亂，不轉為他日之治乎。　錢箋：萬里風煙，即所謂「塞上風雲接地陰」也。　顧注：宮殿密而黃鵠之舉若圍，舟楫多而白鷗之遊忽起，此皆實景。舊云柱帷繡作黃鵠文者，非。　陳澤州注：曲江與樂遊園、杏園、慈恩寺等相近，地本秦漢遺跡，唐開元中，疏鑿更為勝境，故有末二句。　帝王州，又起下漢武帝。<br/>
　　<span class="book-name">方輿勝覽</span>：瞿塘峽，在夔州東一里，舊名西陵峽，乃三峽之門。陸機<span class="book-name">辨亡論</span>：謹守峽江口。　<span class="book-name">劇談錄</span>：曲江池，唐開元中，疏鑿為勝境，花卉環周，煙水明媚，都人遊賞，盛於中和上巳節。劉餗<span class="book-name">小說</span>：園本古曲江，文帝惡其名曲，改名芙蓉，為其水盛而芙蓉富也。<br/>
　　韋鼎詩：萬里風煙異。　劉琨詩：繁英落素秋。注：秋，西方白色，故曰素秋。<br/>
　　<span class="book-name">舊唐書</span>：南內曰興慶宮，宮西南隅有花萼相輝、勤政務本之樓。<span class="date" title="738年">開元二十六年</span>六月，遣范安及於長安廣花萼樓，築夾城至芙蓉苑。<span class="book-name">長安志</span>：<span class="date" title="732年">開元二十年</span>，築夾城入芙蓉園，自大明宮夾羅城複道，經通化門，以達南內興慶宮，次經明春延喜門，至曲江芙蓉園，而外人不之知也。　張正見詩：御氣響鈞天。<br/>
　　錢箋：祿山反報至，帝欲遷幸，登興慶宮花萼樓置酒，四顧淒愴，所謂「小苑入邊愁」也。　小苑，指宜春苑。<span class="book-name">一統志</span>：芙蓉苑，即秦宜春苑地。<span class="book-name">漢書·蕭望之傳</span>：署小苑東門候。庾信詩：停車小苑外。　漢<span class="name" title="蘇武">蘇子卿</span>詩：故鄉夢中近，邊愁酒上寬。<br/>
　　<span class="book-name">西京雜記</span>：昭陽殿，織珠為簾。　裴子野詩：流雲飄繡柱。　<span class="book-name">西京雜記</span>：昭帝<span class="date" title="前86年">始元元年</span>，黃鵠下建章太液池中，帝作歌。<br/>
　　庾信詩：錦纜迴砂磧。　<span class="book-name">哀江南賦</span>：鐵軸牙檣。古詩：象牙作帆檣。<span class="book-name">埤蒼</span>：檣尾，銳如牙也。　何遜詩：可憐雙白鷗，朝夕水上遊。<br/>
　　王粲<span class="book-name">七哀</span>詩：南登灞陵岸，回首望長安。　庾信詩：正是古來歌舞處。<br/>
　　<span class="book-name">史記·劉敬傳</span>：輕騎一日一夜可至秦中。　謝朓詩：江南佳麗地，金陵帝王州。<span class="book-name">秦紀</span>：衛鞅說孝公曰：秦據河山之固，東向以制諸侯，此帝王之業也。<br/>
　　澤州陳廷敬曰：此承上章，先宮殿而後池苑也。下繼昆明二章，先內苑而及城外也。上下四章，皆前六句長安，後二句夔州。此章在中間，首句從瞿唐引端，下六則專言長安事，俱見章法變化。</small><br/>
　　昆明池水漢時功，武帝旌旗在眼中。織女機絲虛夜月<small about="#mwt263" typeof="mw:Transclusion">一作月夜</small>，石鯨鱗甲動秋風。波漂菰米沉雲黑，露冷蓮房墜粉紅。關塞極天唯鳥道，江湖滿地一漁翁。<br/>
　　<small about="#mwt264" typeof="mw:Transclusion">七章，思長安昆明池，而歎景物之遠離也。　織女二句，記池景之壯麗，承上眼中来。波漂二句，想池景之蒼涼，轉下關塞去。於四句分截，方見曲折生動。　舊說將中四句作傷感其衰，<span class="book-name">杜臆</span>作追溯其盛，此獨分出一盛一衰，何也，曰：織女鯨魚，亘古不移，而菰米蓮房，逢秋零落，故以興己之漂流衰謝耳。穿昆明以習水戰，其跡起於武帝，此云旌旗在眼，是借漢言唐，若遠談漢事，豈可云在眼中乎。公<span class="book-name">寄岳州賈司馬</span>詩「無復雲臺仗，虛修水戰船」，則知明皇曾置船於此矣。　身阻鳥道，而迹比漁翁，以見還京無期，不復覩王居之盛也。　陳澤州注：關塞，即塞上風雲。江，即江間波浪。帶言湖者，地勢接近，將赴荊南也。公詩「天入滄浪一釣舟」，「獨把釣竿終遠去」，皆以漁翁自比。<br/>
　　<span class="book-name">漢書</span>：<span class="date" title="前120年">元狩三年</span>，發謫吏穿昆明池。臣瓚曰：<span class="book-name">西南夷傳</span>：越巂昆明國有滇池，方三百里，漢使求通身毒國，為昆明所閉，欲伐之，故作昆明池，象之以習水戰，在長安西南，週迴四十里。<span class="book-name">長安志</span>：昆明池在長安縣西二十里。虞荗詩：昆明池水秋色明。<br/>
　　<span class="book-name">史記·平準書</span>：武帝大修昆明池，治樓船，高十餘丈，旗幟加其上，甚壯。<span class="book-name">西京雜記</span>：昆明池中有戈船、樓船各數百艘，樓船上建樓櫓，戈船上建戈矛，四角垂幡旄，旌葆、麾蓋，照灼涯涘。<span class="book-name">家語</span>：旌旗繽紛。　徐陵詩：密意眼中来。<br/>
　　曹毗<span class="book-name">志怪</span>：昆明池作二石人，東西相望，象牽牛織女。　晉<span class="book-name">夏歌</span>：晝夜理機絲。　虛夜、動秋，靜與動對。　<span class="book-name">西京雜記</span>：昆明池刻玉石為鯨魚，每至雷雨常鳴吼，鬐尾皆動。劉孝威詩：雷奔石鯨動，水闊牽牛遙。　蔡邕<span class="book-name">漢律賦</span>：鱗甲育其萬物。<br/>
　　陳琳檄：隨波漂流。　<span class="book-name">本草圖經</span>：菰，即茭白，其臺中有黑者，謂之茭鬱，後結實，彫菰米也。庾府吾詩：黑米生菰葑，青花出稻苗。　趙次公曰：沉雲黑，言菰米之多，一望黯黯，如雲之黑也。　鮑照詩：沉雲日夕昏。蔡邕<span class="book-name">月令章句</span>：陰者，密雲也。沉者，雲之重也。沉雲意本此。　王褒詩：塞近邊雲黑。<br/>
　　陶潛詩：昔為三春蕖，今作秋蓮房。　庾肩吾詩：秋樹翻紅葉，寒池墜黑蓮。徐孝伯詩：詎識鉛粉紅。邵注：蓮初結子，花蒂褪落，故墜粉紅。<br/>
　　庾肩吾詩：輦道同關塞。　<span class="book-name">孔叢子</span>：世人言高者，必以極天為稱。　<span class="book-name">南中八志</span>：鳥道四百里，以其險絕，獸猶無蹊，特上有飛鳥之道耳。<br/>
　　<span class="book-name">列子</span>：身在江湖之中。　隋<span class="book-name">望江南曲</span>：遊子不歸生滿地。　傅玄詩：渭濱漁釣翁，乃為周所諮。</small><br/>
　　<small about="#mwt265" typeof="mw:Transclusion">楊慎曰：隋<span class="name">任希古</span><span class="book-name">昆明池應制</span>詩「回眺牽牛渚，激賞鏤鯨川」，便見太平宴樂氣象。今一變云「織女機絲虛夜月，石鯨鱗甲動秋風」，讀之，則荒煙野草之悲，見於言外矣。<span class="book-name">西京雜記</span>：太液池中有彫菰，紫籜綠節，鳧雛雁子，唼喋其間。<span class="book-name">三輔黃圖</span>云：宮人泛舟採蓮，為巴人櫂歌，便見人物遊戲，宮沼富貴。今一變云「波漂菰米沉雲黑，露冷蓮房墜粉紅」，讀之，則兵戈亂離之狀俱見矣。杜詩之妙，在能翻古語，<span class="book-name">千家注</span>無有引此者，因悟杜詩之妙如此。<br/>
　　錢謙益曰：今人論唐七律，推老杜昆明池水為冠，實不解此詩所以佳。昔人敘昆明之盛者，莫如孟堅、平子，一則曰「集乎豫章之館，臨乎昆明之池，左牽牛而右織女，若雲漢之無涯」，一則曰：「豫章珍館，揭焉中峙，牽牛立其左，織女處其右，日月於是乎出入，象扶桑與濛汜」，此楊用修所誇盛世之文也。余謂：班張以漢人敘漢事，鋪陳名勝，故有雲漢日月之言，杜公以唐人敘漢事，摩挲陳跡，故有夜月、秋風之句。何謂彼頌繁華，而此傷喪亂乎。菰米蓮房，此補班張所未及，沉雲墜粉，描畫素秋景物，居然金碧粉本。池水本黑，故賦言黑水玄阯，菰米沉沉，象池水之玄黑，乃極言其繁殖也。用修言兵火殘破，菰米漂沉不收，不已倍乎。又云：此緊承「秦中自古帝王州」而申言之，故時則曰漢時，帝則曰武帝。織女石鯨、蓮房菰米、金隄靈沼之遺跡，與戈船樓櫓並在眼中，因自傷其僻遠，而不得見也。於上章末句，克指其來脈，則此中敘致襵疊環鎖，了然分明矣。　按：王嗣奭云：織女鯨魚，鋪張偉麗，壯千載之觀。菰米蓮房，物產豐饒，溥萬民之利，此本追溯盛事也。說同<span class="book-name">錢箋</span>。　范季隨<span class="book-name">陵陽先生室中語</span>曰：少陵七律詩，卒章有時而對，然語意皆收結之詞，今人學之，於詩尾作一景聯，一篇之意，無所歸宿，非詩法也。</small><br/>
　　昆吾御宿自逶迤<small about="#mwt267" typeof="mw:Transclusion">一本首句在渼陂之下</small>，紫閣峰陰入渼陂。香稻<small about="#mwt268" typeof="mw:Transclusion"><span class="book-name">草堂</span>本作紅豆，一作紅稻，一作紅飯</small>啄殘<small about="#mwt269" typeof="mw:Transclusion">一作餘</small>鸚鵡粒，碧梧棲老鳳凰枝。佳人拾翠春相問，仙侣同舟晚更移。綵筆昔曾<small about="#mwt270" typeof="mw:Transclusion">音層，一作遊</small>干氣象，白頭今<small about="#mwt271" typeof="mw:Transclusion">張氏作今，舊作吟</small>望苦低垂。<br/>
　　<small about="#mwt272" typeof="mw:Transclusion">八章，思長安勝境，溯舊遊而嘆衰老也。　香稻二句，記秋景之景，連屬上文。佳人二句，憶尋春之興，引起下意。仍在四句分截。　<span class="book-name">演義</span>：公自長安遊渼陂，必道經昆吾、御宿，及至，則見紫閣峰陰，入於渼陂，所謂「半陂以南純浸山」者是也。　<span class="book-name">唐解</span>：趙注以香稻一聯為倒裝法，詩意本謂香稻則鸚鵡啄餘之粒，碧梧乃鳳凰棲老之枝，蓋舉鸚鳳，以形容二物之美，非實事也。若云「鸚鵡啄餘香稻粒，鳳凰棲老碧梧枝」，則實有鳳凰鸚鵡矣。　陳澤州注：香稻碧梧，屬昆吾御宿。拾翠同舟，屬渼陂。公<span class="book-name">城西泛舟</span>詩「青蛾皓齒在樓船，横笛短簫悲遠天」，所謂「佳人拾翠春相問」也。又<span class="book-name">與岑參兄弟遊渼陂行</span>「船舷暝戛雲際寺，水面月出藍田關」，所謂「仙侣同舟晚更移」也。　春相問，彼此問遺也。晚更移，移棹忘歸也。張綖注：氣象，指山水之氣象。干者，言綵筆所作，氣凌山水也。即指<span class="book-name">渼陂行</span>及<span class="book-name">城西泛舟</span>等篇言。朱注：此句當與<span class="book-name">題鄭監湖亭</span>「賦詩分氣象」參看。　錢箋引「氣衝星象表，詞感帝王尊」，解作賦詩干主，非也。　張遠注：此詩末聯與上章末聯，皆屬對結體。「昔曾」對「今望」，意本明白，舊作吟望，乃字訛耳。　陳注又云：此「望」字與「望京華」相應，既望而又低垂，并不能望矣。筆干氣象，昔何其壯，頭白低垂，今何其悲，詩至此，聲淚俱盡，故遂終焉。<br/>
　　<span class="book-name">杜臆</span>：此章所思，不專在渼陂，考<span class="book-name">名勝志</span>：御宿、昆吾，傍南山而西，皆武帝所開。上林苑，方三百里，其故基跨今盩厔、鄠、藍田、咸寧、長安五縣之境。而渼陂在鄠，昆吾、御宿皆在上林苑中。曰逶迤，則延袤廣矣。<span class="book-name">羽獵賦序</span>：武帝廣開上林，東南至宜春、鼎湖、御宿、昆吾。金注：御宿，以武帝宿此得名。<span class="book-name">長安志</span>：昆吾亭，在藍田縣境。御宿川，在萬年縣西南四十里。　<span class="book-name">四皓歌</span>：漠漠高山，深谷逶迤。逶迤，回遠貌。<br/>
　　<span class="book-name">通志</span>：紫閣峰，在圭峰東，旭日射之，爛然而紫，其形上聳，若樓閣然。張禮<span class="book-name">遊城南記</span>：圭峰紫閣，在終南山寺之西。<span class="book-name">一統志</span>：紫閣峰，在鄠縣東南三十里。<br/>
　　陳注：公<span class="book-name">與鄠縣源大少府宴渼陂</span>詩有「飯抄雲子白」句，註者謂雲子，碎雲母，以擬飯之白。<span class="book-name">南都賦</span>：香稻鮮魚。錢箋：沈括<span class="book-name">筆談</span>及洪興祖<span class="book-name">楚辭補注</span>並作「紅豆啄餘鸚鵡粒」，當以<span class="book-name">草堂</span>本為正。<span class="book-name">雲溪友議</span>：李龜年曾於湘中採訪使筵上，唱「紅豆生南國，春來發幾枝」。　徐彦伯詩：巢君碧梧樹。　<span class="book-name">山海經</span>：黃山有鳥，其狀如鴞，人舌能言，名曰鸚鵡。　鄭玄<span class="book-name">詩箋</span>：鳳凰之性，非梧桐不棲。<span class="book-name">說苑</span>：黃帝即位，鳳集東囿，棲帝梧樹，終身不去。<br/>
　　<span class="book-name">楚辭</span>：唯佳人之獨懷。曹植<span class="book-name">洛神賦</span>：或採明珠，或拾翠羽。費昶詩：芳郊拾翠人，迴袖捲芳春。　夢弼注：相問，乃詩人「雜珮以問之」之意。<span class="book-name">前漢·婁敬傳</span>：數問遺。顏注：問遺，謂餉饋之也。遺，去聲。<br/>
　　周王褒詩：仙侣自招携。　<span class="book-name">後漢書</span>：李膺與郭泰同舟而濟，衆賓望之，以為神仙。<br/>
　　<span class="book-name">南史</span>：江淹嘗宿冶亭，夢郭璞謂曰：「吾有綵筆，在卿處多年，可以見還」，乃探懷中，得五色筆以授之，嗣後有詩，絕無美句，時人謂之才盡。江淹<span class="book-name">麗色賦</span>：非氣象之可譬。<br/>
　　漢古詩：令我白頭。　司馬相如<span class="book-name">美人賦</span>：黼帳低垂。</small><br/>
　　<small about="#mwt275" typeof="mw:Transclusion">吳渭潛齋曰：詩有六義，興居其一，凡陰陽寒暑，草木鳥獸，山川風景，得於適然之感而為詩者，皆興也。<span class="book-name">風</span><span class="book-name">雅</span>多起興，而<span class="book-name">楚</span><span class="book-name">騷</span>多賦比。漢魏至唐，傑然如老杜<span class="book-name">秋興</span>八首，深詣詩人閫奧，興之入律者宗焉。<br/>
　　張綖曰：<span class="book-name">秋興</span>八首，皆雄渾豐麗，沉着痛快，其有感於長安者，但極摹其盛，而所感自寓於中。徐而味之，則凡懷鄉戀闕之情，慨往傷今之意，與夫外夷亂華，小人病國，風俗之非舊，盛衰之相尋，所謂不勝其悲者，固已不出乎意言之表矣。卓哉一家之言，敻然百世之上，此杜子所以為詩人之宗仰也。<br/>
　　陳繼儒曰：雲霞滿空，回翔萬狀，天風吹海，怒濤飛湧，可喻老杜<span class="book-name">秋興</span>諸篇。<br/>
　　郝敬曰：<span class="book-name">秋興</span>八首，富麗之詞，沉渾之氣，力扛九鼎，勇奪三軍，真大方家如椽之筆。王元美謂其藻繡太過，肌膚太肥，造語牽率而情不接，結響奏合而意未調，如此諸篇，往往有之。由其材大而氣厚，格高而聲弘，如萬石之鐘，不能為喁喁細聲，河流萬里，那得不千里一曲。子美之於詩，兼綜條貫，非單絲獨竹，一戛一擊，可以論宮商者也。　又曰：八首，聲韻雅暢，詞采高華，氣象冠冕，是真足虎視詞壇，獨步一世。<br/>
　　澤州陳冢宰廷敬曰：<span class="book-name">秋興</span>八首，命意鍊句之妙，自不必言，即以章法論，分之如駭雞之犀，四面皆見，合之如常山之陣，首尾互應前。人皆云<span class="name">李</span>如<span class="book-name">史記</span>，<span class="name">杜</span>如<span class="book-name">漢書</span>，予獨謂不然，杜合<span class="name">子長</span>、<span class="name">孟堅</span>為一手者也。</small><br/>
　　<span id="yong_huai_gu_ji_wu_shou" about="#mwt276" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#yong_huai_gu_ji_wu_shou" class="mw-selflink-fragment">詠懷古跡五首</a></span><br/>
　　<small about="#mwt277" typeof="mw:Transclusion">鶴注：此當是大曆元年夔州作。<span class="book-name">杜臆</span>：五首各一古跡，首章前六句，先發己懷，亦五章之總冒，其古跡則庾信宅也，宅在荊州，公未到荊，而將有江陵之行，流寓等於庾信，故詠懷而先及之。然五詩皆借古跡以見己懷，非專詠古跡也。　又云：懷庾信、宋玉，以斯文為己任也。懷先主、武侯，歎君臣際會之難逢也。中間昭君一章，蓋入宮見妬，與入朝見妬者，千古有同感焉。</small><br/>
　　支離東北風塵際，漂泊西南天地間。三峽樓臺淹日月，五溪衣服共雲山。羯胡事主終無賴，詞客哀時且未還。庾信生平最蕭瑟，暮年詩賦動江關。<br/>
　　<small about="#mwt278" typeof="mw:Transclusion">首章，詠懷，以庾信自方也。　上四。漂泊景況。下四，漂泊感懷。　公避祿山之亂，故自東北而西南，淹日月，久留也。共雲山，雜處也。五六，賓主雙關，蓋祿山叛唐，猶侯景叛梁，公思故國，猶信<span class="book-name">哀江南</span>。末應詞客哀時。　後四章皆依年代為先後，首章拈庾信，從自敘帶言之耳。或因信曾居江陵宋玉故宅，遂通首指信。按：子山自梁使周，被留不返，三峽五溪，踪跡未到，不當傅會。<br/>
　　<span class="book-name">莊子</span>：夫支離其形者，猶足以養其身，全其天年。注：支離，形體不全之貌，此詩作流離之意。　<span class="book-name">蜀志·許靖傳</span>：漂泊風波，絕糧茹草。　<span class="book-name">顧注</span>：東北純是風塵，西南尚留天地，下字皆不苟。吳邁遠詩：西南窮天險，東北畢地關。<br/>
　　鶴曰：<span class="book-name">峽程記</span>：三峽，謂明月峽、巫山峽、廣澤峽，其有瞿塘、灩澦、燕子、屏風之類，皆不在三峽之數。此云三峽，蓋指巫山為第三峽，非兼明月、廣澤而言，下章蜀主幸三峽，亦同此義。　<span class="book-name">杜臆</span>：樓臺，指西閣言。蕭懿詩：樓臺自相隱。<br/>
　　<span class="book-name">後漢·南蠻傳</span>：武陵五溪蠻，皆槃瓠之後，槃瓠，犬也，得高辛氏少女，生六男六女，織績衣皮，好五色衣服。<span class="book-name">敘州圖經</span>：五溪諸蠻，遥接益州西郡，故先主伐吳，使馬良招五溪諸蠻，授以官爵。<span class="book-name">水經注</span>：武陵有五溪，謂雄溪、樠溪、酉溪、沅溪、辰溪也，在今湖廣辰州界。　<span class="book-name">左傳</span>：飲食衣服，不與華同。　蔡琰詩：雲山萬里兮歸路遐。<br/>
　　<span class="book-name">史記注</span>：江湖間，謂小兒多狡猾為無賴。<br/>
　　<span class="book-name">庾信傳</span>：信在周，雖位望通顯，常有鄉關之思，乃作<span class="book-name">哀江南賦</span>，以致其意，其辭曰：「信年始二毛，即逢喪亂，藐是亂離，至於没齒。燕歌遠别，悲不自勝，楚老相逢，泣將何及」。又云：「將軍一去，大樹飄零。壯士不還，寒風蕭瑟。提挈老幼，關河累年」。又：<span class="book-name">傷心賦</span>：「對玉關而羈旅，坐長河而暮年」，末二句即用其賦語。　庾信初在江南，江關正其地也。<span class="book-name">後漢書</span>：岑彭破荊門，長驅入江關。</small><br/>
　　搖落深知宋玉<small about="#mwt280" typeof="mw:Transclusion">一作為主</small>悲，風流儒雅亦吾師。悵望千秋一灑淚，蕭條異代不同時。江山故宅空文藻，雲雨荒臺豈夢思。最是楚宮俱泯滅，舟人指點到今疑。<br/>
　　<small about="#mwt281" typeof="mw:Transclusion">此懷宋玉宅也。　亦四句分截。言古人不可復作，而文采終能傳世。　望而灑淚，恨不同時也，二句乃流對。　<span class="book-name">杜臆</span>：玉之故宅已亡，而文傳後世，其所賦陽臺之事，本託夢思以諷君，至今楚宮久没，而舟人過此，尚有行雲行雨之疑，總因文藻所留，足以感動後人耳。風流儒雅，真足為師矣。　一說，宋宅雖亡，其文藻猶存，若楚宮泯滅，指點一無可憑矣。然則富貴而名湮没者，烏足與詞人爭千古哉，此作言外感慨之詞，亦見姿致。　黃生曰：前半，懷宋玉，所以悼屈原，悼屈原者，所以自悼也。後半，抑楚王，所以揚宋玉，揚宋玉者，亦所以自揚也。是之謂詠懷古跡也。　此詩起二句失粘。<br/>
　　宋玉<span class="book-name">九辨</span>：悲哉秋之為氣也，蕭瑟兮草木搖落而變衰。<br/>
　　庾信<span class="book-name">枯樹賦</span>：殷仲文風流儒雅，海內知名。邵注：風流，言其標格。儒雅，言其文學。　宋玉以屈原為師，杜公又以宋玉為師，故曰「亦吾師」。<span class="book-name">莊子</span>：吾師乎。<br/>
　　謝朓詩：寒煙悵望心。　曹植詩：灑淚滿褘抱。<br/>
　　李陵書：悲風蕭條。蕭條，歎人亡也。太白<span class="book-name">懷張子房</span>詩：歎息此人去，蕭條徐泗空。　謝靈運詩：異代可同調。　漢武帝讀相如<span class="book-name">子虛賦</span>曰：朕獨不得與此人同時哉。<br/>
　　陶潛詩：江山豈不險。　<span class="book-name">楚辭</span>：爾何懷乎故宅。趙曰：歸州、荊州，皆有宋玉宅，此言歸州宅也。　曹植論：<span title="《文選·十八·賦壬·音樂下·長笛賦·注：抗，極也。》" class="comment">抗思</span>乎文藻之場圃。<br/>
　　宋玉<span class="book-name">高唐賦</span>：昔先王嘗遊高唐，夢見一婦人，王因幸之，去而辭曰：妾在巫山之陽，高丘之岨，旦為行雲，暮為行雨，朝朝暮暮，陽臺之下。　謝朓詩：歸夢相思夕。　豈夢思，言本無此夢。<br/>
　　俱泯滅，與故宅俱亡矣。　<span class="book-name">世說</span>：王大將軍云：最是臣少所知拔。　<span class="book-name">寰宇記</span>：楚宮，在巫山縣西二百步，陽臺古城內，即襄王所遊之地。陽雲臺，高一百二十丈，南枕長江。　張正見詩：忽聽晨雞曙，非復楚宮歌。鍾會檄文：生民之命，幾於泯滅。<br/>
　　<span class="book-name">抱朴子</span>：莫不指點之。　宋玉<span class="book-name">釣賦</span>：歷載數百，到今不廢。</small><br/>
　　<small about="#mwt282" typeof="mw:Transclusion">按<span class="book-name">漢書注</span>：宋玉作賦，蓋假設其事，諷諫淫惑也。張綖云：賦稱先王夢神女，蓋以懷王之亡國，警襄王也。朱注云：豈夢思，明其為子虛亡是之說。<br/>
　　顧宸曰：宋玉述懷王夢神女，作<span class="book-name">高唐賦</span>，又自述己夢，作<span class="book-name">神女賦</span>，本託諷諫襄王耳。<span class="book-name">國風</span>以<span class="book-name">關雎</span>為思賢，<span class="book-name">離騷</span>比湘妃於君王，玉之兩賦，正合此旨。李義山詩云：「襄王枕上原無夢，莫枉陽臺一片雲」是也。後人皆云襄王夢神女，非矣。<span class="book-name">文選</span>刻本，沿訛已久，王玉二字，互混到底，今只改正數字，文義自明。使玉賦高唐之事，其夜玉寢，夢與神女遇，其狀甚麗，玉異之。明日，以白王，王曰其夢若何，玉對云云。王曰狀如何也，玉曰茂矣美矣云云。王曰：「若此甚矣，試為寡人賦之」。今按：必如修遠說，於王曰甚矣句，方有着落，其賦中「王覽其狀」，亦當改作「玉覽其狀」。又尾末所云顛倒失據，惆悵垂涕者，亦屬自述語，不似代王賦夢之詞。</small><br/>
　　群山萬壑赴荊門，生長<small about="#mwt284" typeof="mw:Transclusion">子兩切</small>明妃<small about="#mwt285" typeof="mw:Transclusion">陳注：明字犯重，據<span class="book-name">負薪行</span>作昭君村</small>尚有村。一去紫臺連朔漠，獨留青塚向黃昏。畫圖省<small about="#mwt286" typeof="mw:Transclusion">蘇梗切</small>識春風面，環珮空歸夜月魂。千載<small about="#mwt287" typeof="mw:Transclusion">上聲，一作歲</small>琵琶作胡語，分明怨<small about="#mwt288" typeof="mw:Transclusion">一作愁</small>恨曲中論<small about="#mwt289" typeof="mw:Transclusion">平聲</small>。<br/>
　　<small typeof="mw:Transclusion">此懷昭君村也。　上四，記敘遺事，下乃傷弔之詞。　生長名邦，而殁身塞外，此足該舉明妃始末。五六，承上作轉語，言生前未經識面，則殁後魂歸亦徒然耳，唯有琵琶寫意，千載留恨而已。　朱瀚曰：起處，見鍾靈毓秀而出佳人，有幾許珍惜。結處，言託身絕域而作胡語，含許多悲憤。曲中訴論，正指昭君怨詩，不作後人詞曲。　黃生曰：怨恨者，怨己之遠嫁，恨漢之無恩也。　陶開虞曰：此詩風流搖曳，杜詩之極有韻致者。<br/>
　　鮑照<span class="book-name">舞鶴賦</span>：雪滿群山。　<span class="book-name">世說</span>：千巖競秀，萬壑爭流。<br/>
　　<span class="book-name">漢書注</span>：文穎曰：昭君，本蜀郡秭歸人也。<span class="book-name">漢書</span>：王嬙，字昭君，石崇<span class="book-name">明君詞序</span>：明君，本昭君，觸晉文帝諱，改焉。<span class="book-name">一統志</span>：昭君村在荊州府歸州東北四十里。<br/>
　　薛道衡詩：一去無消息。　<span class="book-name">别賦</span>：明君去時，仰天太息，紫臺稍遠，關山無極。望君王兮何期，終蕪絕兮異域。李善注：紫臺，即紫宮也。邵注：漢宮名。朱瀚曰：此詩「連」字，即無極意。青塚句，即蕪絕意。　謝惠連<span class="book-name">雪賦</span>：朔漠飛沙。<span class="book-name">爾雅</span>：朔，北方也。<span class="book-name">說文</span>：漠，北方流沙也。　<span class="book-name">歸州圖經</span>：邊地多白草，昭君塚獨青，鄉人思之，為立廟香溪。<span class="book-name">一統志</span>：昭君墓在古豐州西六十里。　<span class="book-name">琴操</span>：昭君有子曰世違，單于死，世違繼立，凡為胡者，父死妻母，昭君問世違曰：「汝為漢也，為胡也」，世違曰：「欲為胡耳」，昭君乃吞藥自殺。　<span class="book-name">淮南子</span>：日至虞淵，是謂黃昏。<br/>
　　<span class="book-name">莊子</span>：宋元君將畫圖。　<span class="book-name">西京雜記</span>：元帝後宮既多，使畫工圖形，按圖召幸之。宮人皆賂畫工，昭君自恃其貌，獨不與，乃惡圖之，遂不得見。後匈奴來朝，求美人為閼氏，上以昭君行，及去，召見，貌為後宮第一，帝悔之，窮按其事，畫工毛延壽棄市。　瀚曰：省，乃省約之省，言但於畫圖中略識其面也。<br/>
　　江總<span class="book-name">和東宮故妃</span>詩：猶憶窺窗處，還如解佩時。若今歸就月，照見不須疑。瀚曰：環珮句，乃總括其語。　<span class="book-name">史記</span>：南子環珮，玉聲璆然。　漢章帝語：想望歸魂於沙漠之表。<br/>
　　庾信<span class="book-name">昭君詞</span>：胡風入骨冷，夜月照心明。方調琴上曲，變入胡笳聲。瀚曰：琵琶句，乃融化其語。　<span class="book-name">釋名</span>：琵琶，本邊人馬上所鼓也，推於前曰琵，引却曰琶。石崇<span class="book-name">明君詞序</span>：昔公主嫁烏孫，令琵琶馬上作樂，以慰其道路之思，其送明君亦必爾也，其造新曲，多哀怨之聲。<span class="book-name">琴操</span>：昭君在外，恨帝始不見遇，乃作怨思之歌，後人名為<span class="book-name">昭君怨</span>。　<span class="book-name">昭君怨</span>詩云：秋木凄凄，其葉萎黃。有鳥處山，集於苞桑。養育毛羽，形容生光。既得升雲，上遊曲房。離宮絕曠，身體摧藏。志念抑沉，不得頡頏。雖得委食，心有徊徨。我獨伊何，来往變常。翩翩之燕，遠集西羌。高山峨峨，河水泱泱。父兮母兮，道路悠長。嗚呼哀哉，憂心惻傷。<br/>
　　<span class="book-name">史記·始皇紀</span>：貴賤分明。　<span class="book-name">前漢·郊祀志</span>：天下怨恨。　庾信詩：終是曲中啼。</small><br/>
　　<small about="#mwt290" typeof="mw:Transclusion">韓子蒼<span class="book-name">昭君圖敘</span>：<span class="book-name">漢書</span>：<span class="date" title="前33年">竟寧元年</span>，呼韓邪来朝，言願婿漢氏，元帝以後宮良家子王昭君字嬙妃之，生一子株累，立，復妻之，生二女。至范氏書，始言入宮久不見御，積怨，因掖庭令，請行單于。臨辭，大會，昭君豐容靚飾，顧影裴徊，竦動左右，帝驚悔，欲復留，而重失信外夷。然范不言呼韓邪願婿，而言四五宮女，又言字昭君，生二子，與前書皆不合。其言不願妻其子，而詔使從胡俗，此自烏孫公主，非昭君也。<span class="book-name">西京雜記</span>又言：元帝使畫工圖宮人，皆賂畫工，而昭君獨不賂，乃惡圖之，既行，遂按誅毛延壽。<span class="book-name">琴操</span>又言：本齊國王穰女，端正閑麗，未嘗窺看門戶，穰以其有異，人求之，不與。年十七，進之，帝以地遠，不幸。欲賜單于美人，嬙對使者，越席請往，後不願妻其子，吞藥而卒。蓋其事雜出，無所考證，自信史尚不同，況傳記乎。要之<span class="book-name">琴操</span>最牴牾矣。按：昭君南郡人，今秭歸縣有昭君村，村人生女，必灼艾炙其面，慮以色選故也。</small><br/>
　　<small about="#mwt291" typeof="mw:Transclusion">張綖曰：代宗嘗以僕固懷恩之女，號崇徽公主，下嫁回紇。歐陽公詠其手痕云：故鄉飛鳥尚啁啾，何況悲笳出塞愁。青塚埋魂知不返，翠崖遺跡為誰留。玉顏自古為身累，肉食何人與國謀。行路至今空嘆息，巖花野草自春秋。朱文公謂玉顏肉食一聯，以詩言之，第一等詩，以議論言之，第一等議論。文公蓋亦感傷時事，故有契於歐公之作耳。<br/>
　　錢塘瞿佑<span class="book-name">詩話</span>：詩人詠昭君者多矣，大篇短章，率敘其離别怨恨而已，唯白樂天云：「漢使却回憑寄語，黃金何日贖蛾眉。君王若問妾顏色，莫道不如宮裏時」，此不言怨恨，而惓惓舊主之思，過人遠甚。</small><br/>
　　蜀<small about="#mwt293" typeof="mw:Transclusion">當作漢</small>主窺<small about="#mwt294" typeof="mw:Transclusion"><span class="name">顧少冶</span>改作征</small>吳幸三峽，崩年亦在永安宮。翠華想像空<small about="#mwt295" typeof="mw:Transclusion">一作寒</small>山裏，玉殿虛無野寺中。古廟杉松巢水鶴，歲時伏臘走村翁。武侯祠屋長<small about="#mwt296" typeof="mw:Transclusion">一作常</small>鄰近，一體君臣祭祀同。<br/>
　　<small about="#mwt297" typeof="mw:Transclusion">此懷先主廟也。　上四，記永安遺跡。下四，敘廟中景事。幸峽崩年，溯廟祀之由。君臣同祭，見餘澤未泯。　盧注：曰幸、曰崩、曰翠華、曰玉殿，尊昭烈為正統，若<span class="book-name">春秋</span>之筆。首稱蜀主，因舊號耳，後篇又稱漢祚，其帝蜀可見矣。　今按：若論書法，當云「漢主征吳幸三峽」，尤見正大。　顧注：巢水鶴，見廟之久。走村翁，見祭之勤。又曰：<span class="book-name">出師表</span>「宮中府中，俱為一體」，言平日抱一體之誠，千秋享一體之報。　朱瀚曰：先主崩於白帝城，其立廟宜也，武侯祠自在沔陽，而此處亦為立祠，實以君臣一體之故，陪享正合典禮，見後主不允臣民之請為闕失矣。<br/>
　　錢箋：<span class="book-name">水經注</span>：石門灘北岸有山，山上合下開，洞達東西，緣江步路所由。先主為陸遜所敗，走徑此門，追者甚急，乃燒鎧斷道。孫桓為遜前驅，斬上夔道，截其要徑。先主逾山越險，僅乃得免，忿恚而嘆曰：「吾昔至京，桓尚小兒，而今迫孤乃至於此」，遂發憤而薨。<span class="book-name">華陽國志</span>：先主戰敗，委舟舫，由步道還魚復，改魚復為永安。明年正月，召丞相亮於成都。四月，殂於永安宮。　<span class="book-name">寰宇記</span>：先主改魚復為永安，仍於州之西七里，别置永安宮。梁簡文帝<span class="book-name">蜀道篇</span>：建平督郵道，魚復永安宮。<br/>
　　<span class="book-name">楚辭</span>：思故舊以想像兮。<br/>
　　原注：殿今為臥龍寺，廟在宮東。謝莊<span class="book-name">送神歌</span>：璇庭寂，玉殿虛。　<span class="book-name">上林賦</span>：乘虛無，與神俱。<br/>
　　<span class="book-name">西京雜記</span>：高松植巘。應瑒<span class="book-name">靈河賦</span>：長杉峻檟。　<span class="book-name">抱朴子</span>：千歲之鶴，隨時而鳴，能登於木，其未千歲者，終不能集於樹上。<span class="book-name">春秋繁露</span>：白鶴知夜半。注：鶴，水鳥也，夜半水位，感其生氣，則益喜而鳴。<br/>
　　楊惲<span class="book-name">報孫會宗書</span>：田家作苦，歲時伏臘，烹羊炮羔，斗酒自勞。<br/>
　　內宮外殿，君廟臣祠，有次第。　王褒<span class="book-name">四子講德論</span>：君為元首，臣為股肱，明其一體，相待而成。</small><br/>
　　諸葛大名垂宇宙，宗臣遺像肅清高。三分割據紆籌策，萬古雲霄一羽毛。伯仲之間見伊呂，指揮若定失蕭曹。運<small about="#mwt298" typeof="mw:Transclusion">一作福</small>移漢祚終難復<small about="#mwt299" typeof="mw:Transclusion">一作難恢復</small>，志決身殱軍務勞。<br/>
　　<small about="#mwt300" typeof="mw:Transclusion">此懷武侯也。上四，稱其大名之不朽。下四，惜其大功之不成。三分割據，見時勢難為。萬古雲宵，見才品傑出。俞浙曰：孔明人品，足上方伊呂，使得盡其指揮，以底定吳魏，則蕭曹何足比論乎。無如漢祚將移，志雖決於恢復，而身則殲於軍務，此天也，而非人也。五六，承萬古雲霄。七八，承三分割據。澤州陳冢宰注：武侯在軍，嘗綸巾羽扇。遺像清高，其氣象猶可想見。按：俞氏云：一羽毛，如鸞鳳高翔，獨步雲霄，無與為匹也。焦竑則云：昔人以三分割據為孔明功業，不知此乃其所輕為，正如雲霄間一羽毛耳。此說非是。當年漢軍雜耕渭濱，魏人畏蜀如虎，孔明一死，而漢事遂不可為，此真天運之無可如何者。志決身殲，即<span class="book-name">出師表</span>所謂「鞠躬盡瘁，死而後已」者。軍務勞，即<span class="book-name">蜀志</span>所云「巨細咸決」及「南征北伐」之類。紆，屈也。一，獨也。殲，盡也。<br/>
　　<span class="book-name">一統志</span>：武侯廟，在夔州府治八陣台下。<span class="book-name">史記·越世家</span>：範蠡以為，大名之下，難以久居。<span class="book-name">莊子</span>：外不觀乎宇宙。<span class="book-name">文子</span>：四方上下謂之宇，往古來今謂之宙。<br/>
　　<span class="book-name">漢書</span>贊：蕭何、曹參，位冠群臣，聲為一代之宗臣。注：言為後世之所尊仰。<span class="book-name">蜀志·武侯傳</span>注：張儼曰：一國之宗臣，伯主之賢佐。夏侯湛<span class="book-name">東方朔畫贊序</span>：徘徊路寢，見先生之遺像。<span class="book-name">高士傳</span>：鄭樸修道靜默，世服其清高。<br/>
　　諸葛亮<span class="book-name">出師表</span>：今天下三分，益州罷弊。陸機<span class="book-name">辯亡論</span>：割據山川，跨制荊吳。是言偏霸一方。又班固<span class="book-name">漢·高帝贊</span>：割據河山，保此懷民。亦可言興王事業矣。<span class="book-name">老子</span>：善計不用籌策。<span class="book-name">史記</span>：高帝曰：運籌策帷幄中。<br/>
　　陸倕詩：萬古信為儔。<span class="book-name">晉書·陶侃傳</span>：志凌雲霄，神機獨斷。蔣氏曰：雲霄羽毛，正與清高相應。梁簡文帝<span class="book-name">與劉孝儀令</span>：威鳳一毛。<span class="book-name">廣絕交論</span>：競羽毛之輕。<br/>
　　魏文帝<span class="book-name">典論</span>：傅毅之於班固，伯仲之間耳。彭羕<span class="book-name">獄中與諸葛亮書</span>：足下乃當世伊呂。<span class="book-name">陳平傳</span>：誠能去兩短，集兩長，天下指揮即定矣。<span class="book-name">丙吉傳贊</span>：高祖開基，蕭曹為冠。錢箋：張輔<span class="book-name">葛樂優劣論</span>：孔明包文武之德，殆將與伊呂爭儔，豈徒樂毅為伍。後魏崔浩著論：亮不能為蕭曹亞匹。謂陳壽貶亮，非為失實。公以伊呂相提而論，乃伸張輔之說，而抑崔浩之黨陳壽也。<br/>
　　宋文帝詩：運移矜物化。蔡琰<span class="book-name">胡笳曲</span>：我生之後漢祚衰。</small><br/>
　　<small about="#mwt301" typeof="mw:Transclusion"><span class="dynasty">金</span><span class="name">郝居中</span><span class="book-name">題五丈原武侯廟</span>詩：籌筆無功事可哀，長星飛墮蜀山摧。三分豈是平生志，十倍寧論蓋世才。壞壁丹青仍白羽，斷碑文字只蒼苔。夜深老木風聲惡，猶想褒斜萬馬來。按：三分萬古，以虛對實，郝氏將十倍對三分，全用實事，乃倣公意而參酌者。</small><br/>
　　<small about="#mwt302" typeof="mw:Transclusion">劉克莊曰：臥龍没已千載，而有志世道者，皆以三代之佐許之。此詩儕之伊呂伯仲間，而以蕭曹為不足道，此論皆自子美發之。考亭、南軒，近代大儒，不能廢也。<br/>
　　張綖曰：見伊呂而失蕭曹，稱之無乃過乎，曰：此少陵有見之言也。蕭曹佐漢開基，不能致主王道，建萬世之長策，使帝王以来之制度，蕩然而不復見，至今有遺憾焉。孔明高臥隆中，三顧而起，固耕莘釣渭之遺風也。<span class="name" title="王通">文中子</span>稱其無死，禮樂其有興乎。然則指揮若定，誠非蕭曹所能班矣，夫豈過哉。<br/>
　　黃生曰：此詩先表其才之挺出，後惜其志之不成，武侯平生出處，直以五十六字論定。前後諸人，區區以成敗持評者，皆可廢矣。</small><br/>
　　<small about="#mwt303" typeof="mw:Transclusion">盧世㴶曰：杜詩<span class="book-name">諸將</span>五首、<span class="book-name">詠懷古跡</span>五首，此乃七言律命脉根柢。子美既竭心思，以一身之全力，為廟算運籌，為古人寫照，一腔血悃，萬遍水磨，不唯不可輕議，抑且不可輕讀，養氣滌腸，方能領略。人知有<span class="book-name">秋興</span>八首，不知尚有此十首，則杜詩之所以為杜詩，行之不著，習矣不察者，其埋没亦不少矣。</small><br/>
　　<span id="ji_han_jian_yi_zhu" about="#mwt304" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#ji_han_jian_yi_zhu" class="mw-selflink-fragment">寄韓諫議注</a></span><br/>
　　<small about="#mwt305" typeof="mw:Transclusion">鶴注依梁氏編在大曆元年之秋，姑仍之。　<span class="book-name">杜臆</span>：詩言岳陽、洞庭、瀟湘、南極，韓蓋楚人，岳陽其家也。</small><br/>
　　今我不樂<small about="#mwt307" typeof="mw:Transclusion">音洛</small>思岳陽，身欲奮飛病在床。美人娟娟隔秋水，濯足洞庭望八荒。鴻飛冥冥日月白，青楓葉赤天雨<small about="#mwt308" typeof="mw:Transclusion">去聲，一作飛</small>霜。<br/>
　　<small about="#mwt309" typeof="mw:Transclusion">首敘懷思韓君之意。　<span class="book-name">楚辭</span>以美人比君子，此指韓諫議也。　岳陽、洞庭，韓居之地。鴻飛冥冥，韓已遯世。青楓赤葉，時屬深秋矣。<br/>
　　<span class="book-name">詩</span>：今我不樂。師氏曰：<span class="book-name">地理志</span>：岳州巴陵郡，在岳之陽，故曰岳陽，有君山、洞庭湖、湘江之勝。<br/>
　　<span class="book-name">詩</span>：不能奮飛。　又：或偃息在床。<br/>
　　又：彼美人兮，西方之人兮。　鮑照詩：娟娟似蛾眉。<span class="book-name">莊子</span>：秋水時至。<br/>
　　左思詩：振衣千仞岡，濯足萬里流。此濯足用<span class="book-name">滄浪歌</span>。　<span class="book-name">揚雄傳</span>：陟西岳以望八荒。<br/>
　　<span class="book-name">法言</span>：鴻飛冥冥，弋人何篡焉。<br/>
　　謝靈運詩：曉霜楓葉丹。　鮑照詩：北風驅雁天雨霜。</small><br/>
　　玉京群帝集北斗，或騎騏驎翳鳳凰。芙蓉旌旗<small about="#mwt311" typeof="mw:Transclusion">一作旄</small>煙霧落<small about="#mwt312" typeof="mw:Transclusion">一作樂</small>，影動倒景搖瀟湘。星宮之君醉瓊漿，羽人稀少不在旁。<br/>
　　<small about="#mwt313" typeof="mw:Transclusion">唐汝詢曰：此借仙官以喻朝貴也。　北斗象君，群帝指王公。麟鳳旌旗，言騎從儀衛之盛。影動瀟湘，謂聲勢傾動乎南楚。星君，比近侍之霑恩者。羽人，比遠臣之去國者。<br/>
　　<span class="book-name">靈樞奎景內經</span>：下離塵境，上界玉京。元君注：玉京者，無為之天也。東西南北，各有八天，凡三十二天，蓋三十二帝之都。玉京之下，乃崑崙北都。　江淹詩：群帝共上下。趙注：群帝，如五方之帝，三十二天之帝，雖皆稱帝，而於大帝為卑，猶諸王三公之於天子也。　<span class="book-name">晉·天文志</span>：北斗七星，在太微北，人君之象，號令之主。<br/>
　　<span class="book-name">集仙錄</span>：群仙畢集，位高者乘鸞，次乘騏麟，次乘龍。鸞鶴每翅各大丈餘。　<span class="book-name">杜臆</span>：翳，語助辭。舊解翳為蔽，引<span class="book-name">甘泉賦</span>「登鳳凰兮翳芝」，恐非。<br/>
　　北齊蕭愨詩：芙蓉露下落。此處落字所本，謂旌旗如落於煙霧之中，若作煙霧樂，謂樂音微細，如奏於煙霧中也。　<span class="book-name">列子</span>：黃帝張樂於洞庭之野。<br/>
　　相如<span class="book-name">大人賦</span>：貫列缺之倒景。注引<span class="book-name">凌陽子明經</span>：列缺气去地二千四百里，倒景气去地四千里，其景皆倒在下。<span class="book-name">漢·郊祀志</span>：登遐倒景。注：在日月之上，反從下照，故其景倒。<br/>
　　<span class="book-name">楚辭</span>：華酌既陳，有瓊漿些。<span class="book-name">真誥</span>：羽童捧瓊漿。<br/>
　　<span class="book-name">楚辭</span>：仍羽人於丹丘。羽人，飛仙也。　羽人稀少，韓已去位，此句起下。</small><br/>
　　似聞昨者<small about="#mwt314" typeof="mw:Transclusion">一作夜</small>赤松子，恐是漢代韓張良。昔隨劉氏定長安，帷幄未改神慘傷。國家成敗吾豈敢，色難腥腐餐楓<small about="#mwt315" typeof="mw:Transclusion">一作風</small>香。<br/>
　　<small about="#mwt316" typeof="mw:Transclusion">此申明諫議去官之故。　以張良方韓，是嘗平定西京者。帷幄未改，言老謀仍在。成敗豈敢，言不忘憂國。色難腥腐，蓋厭濁世而思潔身矣。<br/>
　　<span class="book-name">張良傳</span>：願去人間事，從赤松子遊耳。<span class="book-name">列仙傳</span>：赤松子，神農時雨師，能入火自燒。<br/>
　　<span class="book-name">漢書</span>：張良，字子房，其先韓人也。陸機<span class="book-name">高祖功臣傳</span>：太子少傳、留文成侯，韓張良。<span class="book-name">高祖紀</span>：運籌帷幄之中，決勝千里之外，吾不如子房功。<br/>
　　<span class="book-name">出師表</span>：至於成敗利鈍，非臣之明所能逆覩也。<br/>
　　<span class="book-name">前漢·鄧通傳</span>：太子齰癰而色難之。<span class="book-name">神仙傳</span>：壺公數試費長房，繼令啖溷，臭惡非常，房色難之。　鮑照<span class="book-name">升天行</span>：何時與爾曹，啄腐共吞腥。注：啄腐吞腥，謂酒肉之人。　<span class="book-name">爾雅注</span>：楓，似白楊，葉圓而岐，有脂而香，今之楓香是也。<span class="book-name">山海經注</span>：宋山楓木，即今楓香樹。<span class="book-name">南史</span>：任昉營佛齋，調楓香二石。張遠注：楓香，道家以之和藥，故云餐。<span class="book-name">鶴林玉露</span>引佛書，凡諸所嗅，風與香等。朱注引范成大詩「懸知佛骨有青冥，風香久已滌羶腥」，其說皆迂曲。鄭侯升曰：杜詩又有「獨歎風香林，春時好顏色」，亦豈用佛書耶。</small><br/>
　　周南留滯古<small about="#mwt317" typeof="mw:Transclusion">一作世</small>所<small about="#mwt318" typeof="mw:Transclusion">一作莫</small>惜，南極老人應壽昌。美人胡為隔秋水，焉<small about="#mwt319" typeof="mw:Transclusion">於虔切</small>得置之貢玉堂。<br/>
　　<small about="#mwt320" typeof="mw:Transclusion">末想其老成宿望，再出而濟世匡君也。　<span class="book-name">杜臆</span>：南極老人，非祝其多壽，此星治平則見，進此人於玉堂，是即老人星見矣，蓋意在治平也。　此章前三段各六句，末段四句收。<br/>
　　<span class="book-name">史記</span>：太史公留滯周南。<br/>
　　<span class="book-name">晉書</span>：老人一星在弧南，一曰南極，常以秋分之旦見於丙，秋分之夕沒於丁，見則治平，主壽昌。<br/>
　　「焉得置之」上四字略讀。　<span class="book-name">前漢·翼奉傳</span>：久汙玉堂之署。顏師古曰：玉殿在未央宮。<span class="book-name">揚雄傳</span>：上玉堂。</small><br/>
　　<small about="#mwt321" typeof="mw:Transclusion">朱鶴齡曰：韓諫議，不可考，其人大似李鄴侯，必肅宗收京時嘗與密謀，後屏居衡湘，修神仙羽化之道，公思之而作。似聞以下，美其功在帷幄。翛然遠引。周南以下，惜其留滯秋水，而不得大用也。<br/>
　　盧元昌曰：韓官居諫議，必直言忤時，退老衡岳。公傷諫臣不用，勸其出而致君，不欲終老於江湖，徒託神仙以自全也。首尾美人，中間羽人及赤松子、韓張良、南極老人，總一諫議影子。<br/>
　　吳江潘耒曰：少陵平生交友，無一不見於詩，即張曲江、王思禮未曾款洽者，亦形諸歌詠。若李鄴侯，則從無一字交涉，蓋杜於五月拜官，李即於十月乞歸，未嘗相往還也。此詩題云「寄韓諫議」，則所云美人，當即指韓，錢箋移之鄴侯，有何確據。杜既推李如此，他詩何不一齒及，而獨寓意於寄韓一篇。且何所忌諱，而廋辭隱語，并題中不一見姓氏耶。若云詩中語非鄴侯不足當，則韓既諫官而與杜善，安知非扈從收京，曾參密議者耶。錢氏歸其說於程孟陽，亦自知其不的也。<br/>
　　黃生曰：錢氏謂此詩欲韓諫議貢李泌於玉堂，其說近鑿。韓時在岳陽，其官之有無不可知，何得以薦賢望之。觀泌語肅宗云「殺臣者，乃五不可」，則其君臣之間，正非諫議小臣所能與也。予意韓張良，當即指韓諫議，亦在靈武從駕，故曰「昔隨劉氏定長安」，既而肅崩代立，故曰「帷幄未改神慘傷」，其人必見時事不佳，故棄官遠遊，公特微其辭曰「國家成敗吾豈敢，色難腥腐餐楓香」也。前段玉京群帝云云，指當時在朝之臣，遠方流落者望之猶登仙也，公蓋與韓有舊，故作此寄之而因以自寓，所以結處深致慨惜，言此人自宜在玉堂之上耳，焉得置而不用耶。朱注雖不徑指為李泌，顧云其人必肅宗時嘗與密謀，後屏居衡山，修神仙之道，公思之而作，則亦總為玉京群帝等語所惑也。予初疑公以子房比韓，或張之先與韓同出，因檢<span class="book-name">史記索隱</span>注云：王符、皇甫諡皆言子房本韓之公族，因秦索之急，故變姓名，益知本句不曰漢代張子房，而曰漢代韓張良，公之所指本明白，人自不解耳。</small><br/>
　　<span id="jie_men_shi_er_shou" about="#mwt322" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#jie_men_shi_er_shou" class="mw-selflink-fragment">解悶十二首</a></span><br/>
　　<small about="#mwt323" typeof="mw:Transclusion">鶴注：詩云「一辭故國十經秋」，當是大曆元年夔州作。　<span class="book-name">杜臆</span>：公當悶時，隨意所至，吟為短章，以自消遣耳。</small><br/>
　　草閣柴扉星散居，浪翻江黑雨飛初。山禽引子哺紅果，溪女<small about="#mwt324" typeof="mw:Transclusion">趙定作女，一作友</small>得錢留白魚。<br/>
　　<small about="#mwt325" typeof="mw:Transclusion">前二首，即事興感，此從夔州風景敘起。　上二句，山水對言。山禽引子，山間之景。溪女留魚，江邊之事。　<span class="book-name">杜臆</span>：草閣，公所居。山禽句，見與物俱適。溪女句，見人我兩忘。<br/>
　　庾信詩：客園星散居。<br/>
　　公<span class="book-name">雲安</span>詩：「負鹽出井此溪女」，又<span class="book-name">負薪行</span>「男當門戶女出入」，則溪女賣魚可知。</small><br/>
　　商胡離别下<small about="#mwt326" typeof="mw:Transclusion">去聲</small>揚州，憶上<small about="#mwt327" typeof="mw:Transclusion">上聲</small>西<small about="#mwt328" typeof="mw:Transclusion">一作蘭</small>陵故驛樓。為<small about="#mwt329" typeof="mw:Transclusion">去聲</small>問淮南米貴賤，老夫乘興<small about="#mwt330" typeof="mw:Transclusion">去聲</small>欲東遊<small about="#mwt331" typeof="mw:Transclusion">一作流</small>。<br/>
　　<small typeof="mw:Transclusion">此欲去夔而遊吳也。　朱注：時有胡商下揚州，来别，因道其事。西陵驛樓，公少遊吳越時所登。<br/>
　　<span class="book-name">洛陽伽藍記</span>：商胡販客，日奔塞下。　隋煬帝詩：言旋舊鎮下揚州。<br/>
　　錢箋<span class="book-name">水經注</span>：浙江又北徑固陵城北，今之西陵也。有西陵湖，亦謂之西城湖。<span class="book-name">會稽志</span>：西陵城，在蕭山縣西十二里，謝惠連有<span class="book-name">西陵阻風獻康樂</span>詩，吳越改曰西興，東坡詩「為傳鐘鼓到西興」是也。又，白樂天<span class="book-name">答元微之泊西陵驛見寄</span>詩「煙波盡處一點白，應是西陵古驛臺」，則西陵舊有驛耳。<br/>
　　<span class="book-name">晉書</span>：王述，年三十未知名，人謂之痴，導以門第辟之，既見，唯問江東米價，述張目不答。<br/>
　　<span class="book-name">越絕書</span>：秦皇帝東遊，之會稽。<span class="book-name">會稽志</span>：晉宋人指會稽、剡中，皆曰東，如<span class="book-name">謝安傳</span>「海道還東」是也。</small><br/>
　　一辭故國十經秋，每見秋瓜憶故丘<small about="#mwt333" typeof="mw:Transclusion">一作侯，非</small>。今日南<small about="#mwt334" typeof="mw:Transclusion">一作東</small>湖采薇蕨，何人為<small about="#mwt335" typeof="mw:Transclusion">去聲</small>覓鄭瓜<small about="#mwt337" typeof="mw:Transclusion">一作袁，非</small>州。<br/>
　　<small about="#mwt338" typeof="mw:Transclusion">已下五章，皆感懷詩人，此則懷鄭審也。　故丘有瓜洲，即鄭秘監所居，今已謫居南湖，無復有訪覓者矣，蓋傷其寥落也。　黃生曰：此詩兩故字，兩秋字，兩瓜字，連環鉤搭，亦絕句弄筆之法，大家時一為之耳。　原注：鄭秘監審。<br/>
　　<span class="book-name">水經注</span>：長安第二門，本名霸城門，又名青門，門外舊出佳瓜，其南有下杜城。　<span class="book-name">西京雜記</span>：杜子夏<span class="book-name">葬文</span>：何必故丘，然後即化。<br/>
　　南湖，鄭監所在，公<span class="book-name">夔州詠懷</span>詩云：南湖日扣舷。<br/>
　　張禮<span class="book-name">遊城南記</span>：<span title="游城南記：復相率濟潏水，陟神禾原，西望香積寺塔。原下有樊川、禦宿之水交流，謂之交水，西合於澧，北入於渭。下原，訪劉希古，過瓜洲村。" class="sectional">濟潏水，陟神禾原，西望香積寺，下原，過瓜洲村。</span>注：瓜洲村，在申店潏水之陰。<span class="book-name">許渾集</span>有<span class="book-name">和淮南相公重遊瓜洲别業</span>詩，淮南相公，杜佑也。朱注：瓜州村與鄭莊相近，鄭莊，虔郊居也，審為虔之姪，其居必在瓜州村，故有末語，與「秋瓜憶故丘」緊相應。或以大曆中，鄭審嘗任袁州刺史，改作袁州，則生趣索然矣。</small><br/>
　　<span class="name">沈</span><span class="name">范</span>早知<span class="name">何水部</span>，<span class="name">曹</span><span class="name">劉</span>不待<span class="name">薛郎中</span>。獨當省署開文苑，兼泛滄浪學釣翁。<br/>
　　<small about="#mwt339" typeof="mw:Transclusion">此懷薛據也。　<span class="name">何</span>、<span class="name">薛</span>同為水部，但何有知音，而薛無同調，故為惜之。當省署，昔為部郎。泛滄浪，今客荊楚。　陳師道曰：「省署開文苑，滄浪學釣翁」，即薛璩詩也。　<span class="book-name">杜臆</span>：此處稱薛孟之詩，知公<span class="book-name">别崔潩</span>云「荊州遇薛孟，為報欲論詩」，非漫語也。原注：水部郎中薛據。<br/>
　　<span class="book-name">梁書·何遜傳</span>：范雲見其對策，大相稱賞，因結忘年交好，一文一咏，雲輒嗟賞，沈約亦爱其文，嘗謂遜曰：吾每讀卿詩，一日三復，猶不能已。<br/>
　　鍾嶸<span class="book-name">詩品</span>：曹劉殆文章之聖，陸謝為體貳之才。曹植、劉楨，為建安才人之冠，能推獎名士，此云不待者，猶言恨古人不及見耳。　<span class="book-name">唐會要</span>：天寶六年風雅古調科，薛據及第，韓文公<span class="book-name">薛公達墓誌</span>，：據為尚書水部郎中，贈給事中。</small><br/>
　　李陵蘇武是吾師，孟子論<small about="#mwt340" typeof="mw:Transclusion">平聲</small>文更不疑<small about="#mwt341" typeof="mw:Transclusion">一本第二句作首句</small>。一飯未曾<small about="#mwt342" typeof="mw:Transclusion">音層</small>留俗客，數篇今見古人詩。<br/>
　　<small about="#mwt343" typeof="mw:Transclusion">此懷孟雲卿也。　蘇李吾師，此述其論詩。今見古人，此稱其作詩。便知雲卿詩格，獨能力追西漢。原注：校書郎孟雲卿。<br/>
　　僧皎然曰：五言始於蘇李，二子天與其性，發言自高，未有作用，如<span class="book-name">十九首</span>，則詞義炳婉而成章矣。</small><br/>
　　<small about="#mwt344" typeof="mw:Transclusion">洪容齋<span class="book-name">隨筆</span>曰：<span class="book-name">文選</span>編李陵、蘇武詩凡七篇，人多疑「俯觀江漢流」之語，以為蘇武在長安所作，何為乃及江漢。東坡云：「皆後人所擬也」，予觀李詩云：「獨有盈觴酒，與子結綢繆」，「盈」字係惠帝諱，漢法觸諱者有罪，不應陵敢用之，益知東坡之言為可信矣。　蔡寬夫曰：五言起於蘇李，今所見唯<span class="book-name">文選</span>中七篇耳，世或疑武詩「俯觀江漢流，仰視浮雲翔」，以為不當有江漢之言，遂疑其偽，此但註者淺陋，直指為使匈奴時作，故人多惑之，其實無據也，安知武未嘗至江漢耶。　馮惟訥曰：古詩云「盈盈一水間」，又，高帝諱邦，而韋孟詩云「實絕我邦」，古人臨文或不諱也。</small><br/>
　　復<small about="#mwt346" typeof="mw:Transclusion">扶又切</small>憶襄陽孟浩然，清詩句句盡堪傳。即今耆舊無新語，漫釣槎<small about="#mwt347" typeof="mw:Transclusion">當作查</small>頭縮頸<small about="#mwt348" typeof="mw:Transclusion">一作項</small>鯿。<br/>
　　<small about="#mwt349" typeof="mw:Transclusion">此懷孟浩然也。　上二，憶其詩句。下二，歎其人亡。　新句無聞，而徒然把釣，則耆舊為之一空矣。「槎頭縮頸鯿」，即用浩然句，孟詩「鳥泊隨陽雁，魚藏縮項鯿」，又「試垂竹竿釣，果得槎頭鯿」。　此獨記名，以别於雲卿也。<br/>
　　傅咸詩：人之好我，贈我清詩。<span class="book-name">文心雕龍</span>：五言流調，清麗為宗。<br/>
　　漢陸賈作<span class="book-name">新語</span>。<br/>
　　趙曰：習鑿齒<span class="book-name">襄陽耆舊傳</span>云：峴山下漢水中出鯿魚，味極肥而美，襄陽人採捕，遂以槎斷水，因謂之槎頭縮項鯿。　楊慎曰：<span class="book-name">說文</span>：查，浮木也，今作槎，非。槎，音詫，邪斫也。<span class="book-name">國語</span>：「山不槎蘖」是也。今多混用，莫知其非，略證數條於此。王子年<span class="book-name">拾遺記</span>：堯時，巨查浮西海上，十二年一周天，名貫月查，一曰挂星查。道藏歌詩：扶桑不為查。<span class="book-name">水經注</span>：臨海江邊有查浦。字並作查。唐王勃詩：澀路擁崩查。又<span class="book-name">送行序</span>云：夜查之客，猶對仙家，坐菊之賓，尚臨清賞。駱賓王有<span class="book-name">浮查</span>詩，皆用正字，不從俗體。杜工部詩「查上覓張騫」，又「滄海有靈查」，惟七言絕「空釣槎頭縮頸鯿」，七言律「奉使虛隨八月槎」，古體近體，不應用字互異，蓋七言絕與律，乃俗夫競玩，遂肆筆妄改，古體則俗目未擊，幸存舊文耳。</small><br/>
　　陶冶性靈存<small about="#mwt351" typeof="mw:Transclusion">一作在</small>底物，新詩改罷自長吟。熟知二謝將能事，頗學<small about="#mwt352" typeof="mw:Transclusion">一作覺</small><span class="name">陰</span><span class="name">何</span>苦用心。<br/>
　　<small about="#mwt353" typeof="mw:Transclusion">此自敘詩學。　詩篇可養性靈，故既改復吟，且取法諸家，則句求盡善，而日費推敲矣。　韓子蒼曰：東坡嘗語參僚曰：老杜言「新詩改罷自長吟」，乃知此老用心最苦，後人不復見其剞劂，但稱其渾厚耳。　<span class="book-name">杜臆</span>：公嘗稱李白詩似陰鏗，後人妄云公有不滿太白之意，試讀此詩，豈其然乎。<br/>
　　鍾嶸<span class="book-name">詩評</span>：阮嗣宗咏懷之作，可以陶性靈，發幽思。又顏之推<span class="book-name">家訓</span>：陶冶性情，從容諷喻，入其滋味，亦樂事也。<br/>
　　二謝，謂謝靈運、謝朓。陰何，謂陰鏗、何遜。<span class="book-name">世說</span>：王家見二謝，則傾筐倒庋。此借用之。　將能事，將近其能事。<span class="book-name">易</span>：天下之能事畢矣。</small><br/>
　　不見高人王右丞，藍田丘壑蔓<small about="#mwt355" typeof="mw:Transclusion">一作漫</small>寒藤。最傳秀句寰區滿，未絕風流相<small about="#mwt356" typeof="mw:Transclusion">去聲</small>國能。<br/>
　　<small about="#mwt357" typeof="mw:Transclusion">此懷王維也。　右丞雖殁，而佳句猶傳，況有相國詩名，則風流真可不墜矣。　縉黨附元載，人不足取，特以一家詩學可稱，故連類及之。或以縉能表章維集，故云風流未絕，詩中似無此意。　原注：右丞弟，今相國縉。<br/>
　　<span class="book-name">抱朴子</span>：知名之高人，洽聞之碩儒。<br/>
　　<span class="book-name">舊唐書·王維傳</span>：乾元中轉尚書右丞，晚年得宋之問藍田别墅，墅在輞口，水周於舍下，竹洲花塢，與裴迪浮舟往来，嘯咏終日，所賦詩號<span class="book-name">輞川集</span>。　<span class="book-name">晉書·謝安傳</span>：放情丘壑。　庾信詩：寒藤抱樹疏。<br/>
　　鍾榮<span class="book-name">詩品</span>：奇章秀句，往往警遒。<br/>
　　王洙曰：代宗時，縉為宰相，帝求維文，縉集上之。<span class="book-name">金壺記</span>：王維與弟縉名冠一時，時議云：論詩則王維、崔顥，論筆則王縉、李邕，祖詠、張說不得與焉。　<span class="book-name">盧氏雜記</span>：王縉好與人作碑銘，有送潤毫者，誤叩其兄門，維曰：大作家在那邊。<br/>
　　李東陽曰：唐詩李杜之外，孟浩然、王摩詰足稱大家，王詩豐縟而不華靡，孟却專心古澹而悠遠深厚，自無寒儉枯瘠之病。由此言之，則孟為尤勝。儲光羲有孟之古而深遠不及，岑參有王之縟而又以華靡掩之，故杜子美稱「吾憐孟浩然」，稱「高人王右丞」，而不及<span class="name">儲</span><span class="name">岑</span>，有以也夫。</small><br/>
　　先帝貴妃今<small about="#mwt359" typeof="mw:Transclusion">一作俱</small>寂寞，荔枝還復<small about="#mwt360" typeof="mw:Transclusion">扶又切</small>入長安。炎方每續朱櫻獻，玉座應<small about="#mwt361" typeof="mw:Transclusion">平聲</small>悲白露團。<br/>
　　<small about="#mwt362" typeof="mw:Transclusion"><span class="book-name">杜臆</span>：已下四章，皆為明皇徵貢荔枝而發，此歎舊貢之未除也。　帝妃皆亡，而荔枝猶獻，得無先帝神靈，尚悽愴於白露中乎，蓋微諷之也。　據李綽<span class="book-name">歲時紀</span>：櫻桃薦寢，取之內園，不由蜀貢。此特言其夏薦櫻桃，而荔枝繼獻耳。　杜修可曰：<span class="book-name">唐史遺事</span>：乾元初，明皇幸蜀而回，嶺南進荔枝，上感念楊妃，不覺悲慟。<br/>
　　前<span class="book-name">病橘</span>詩「憶昔蓬萊殿，奔騰獻荔枝」，正言楊妃事也。　錢箋：<span class="book-name">通鑑</span>：貴妃欲得生荔枝，歲命嶺南馳驛致之，比至長安，色味不變。<span class="book-name">唐國史補</span>：貴妃生於蜀，好食荔枝，南海所生尤勝蜀者，故每歲飛馳以進。然方暑而熟，經宿輒敗。樂史<span class="book-name">外傳</span>：十四載六月一日，貴妃生日，於長生殿奏新曲，會南海進荔枝，因名<span class="book-name">荔枝香</span>。十五載六月，貴妃縊於馬嵬，纔絕，而南方進荔枝至，上使力士祭之。按：諸書皆云南海進荔枝。蔡君謨<span class="book-name">荔枝譜</span>曰：貴妃，涪州荔枝，歲命驛致。東坡亦云：天寶歲貢，取之涪。蓋當時南海與涪州並進也。<br/>
　　<span class="book-name">世說</span>：南州，謂之炎方。朱注：獻自南海，故曰炎方。　<span class="book-name">禮記</span>：仲夏之月，天子以含桃先薦寢廟。<br/>
　　謝朓詩：玉座猶寂寞。　<span class="book-name">詩</span>：白露為霜。　又：零露漙兮。</small><br/>
　　憶過瀘戎摘荔枝，青楓隱映石逶迤。京華應<small about="#mwt363" typeof="mw:Transclusion">平聲，一作京中舊，今從陳無己本</small>見無顏色，紅顆酸甜只自知。<br/>
　　<small about="#mwt364" typeof="mw:Transclusion">此譏遠貢之失真也。　瀘戎之問，親摘荔枝，若京中所見，應無此色味，食者當自知耳。<br/>
　　盧注：公去秋<span class="book-name">宴戎州楊使君樓</span>有「輕紅劈荔枝」句，「憶過」指此也。或云荔枝原名離枝，言其離枝則色味香氣俱變也。　<span class="book-name">杜臆</span>：涪州有荔枝園，相傳謂充貢於貴妃者，涪去京師尤遠，今讀公詩，知出瀘戍者，是傳稱置驛傳送數千里，色味未變，此蓋駁其無是理也。<span class="book-name">方輿覽勝</span>：妃子園，在涪州之西，去城十五里，當時以馬遞馳載，七日七夜至京，人馬斃於路者甚衆。　<span class="book-name">方輿勝覽</span>：蜀中荔枝，瀘敘之品為上，涪州次之，合州又次之。朱注：敘州，即戎州。<br/>
　　<span class="book-name">荔枝譜</span>：廣州及梓夔間所生者，大率早熟，肌肉薄而味甘酸。</small><br/>
　　翠瓜碧李沉玉甃<small about="#mwt366" typeof="mw:Transclusion">音縐</small>，赤梨蒲萄寒露成。可憐先不異枝蔓，此物娟娟長遠生。<br/>
　　<small about="#mwt367" typeof="mw:Transclusion">此譏異味之惑人也。　<span class="book-name">杜臆</span>：宮中食荔，不過為其味甘寒，可以消暑止渴，因比之水晶絳雪，然瓜李沉之井中，梨萄採之露下，亦何減於荔，只緣諸果枝蔓尋常，初不以為異，獨荔枝生自遠方，故慕其色味而珍重之耳。<br/>
　　魏文帝書：浮甘瓜於清泉，沉朱李於寒水。　江逌<span class="book-name">井賦</span>：構玉甃之百節。<br/>
　　<span class="book-name">南史</span>：扶桑國有赤梨，經年不壞。<br/>
　　娟娟，言其質弱而色鮮。</small><br/>
　　側生野岸及江蒲<small about="#mwt369" typeof="mw:Transclusion">一作浦</small>，不熟丹宮滿玉壺。雲<small about="#mwt370" typeof="mw:Transclusion">一作寒</small>壑布衣鮐背死，勞人<small about="#mwt371" typeof="mw:Transclusion">一作生</small>害<small about="#mwt372" typeof="mw:Transclusion">一作重</small>馬翠眉須<small about="#mwt373" typeof="mw:Transclusion">一作疏</small>。<br/>
　　<small typeof="mw:Transclusion">此結出當時致亂之由。　荔枝生於遠僻，不植宮中，而偏滿玉壺，以其所好在此，不憚多方之致也。豈知抱道布衣，老丘壑而不徵，獨於一荔，乃勞人害馬，以給翠眉之須。噫，遠德而好色，此所以成天寶之亂歟。　賈捐之疏：後宮盛色，則賢者隱處，此詩後二句本之。<br/>
　　<span class="book-name">蜀都賦</span>：旁挺龍目，側生荔枝。楊慎<span class="book-name">丹鉛錄</span>：詩用「側生」字，蓋為廋文隱語，以避時忌，即<span class="book-name">春秋</span>定、哀多微詞之意。　趙曰：自戎僰而下，以畝為蒲，今官私契約皆然，用以押韻。師作江浦，非是。朱注：或曰：劉熙<span class="book-name">釋名</span>：草團屋曰蒲，又謂之菴。此詩江蒲，似用此義，言荔枝生於野岸江菴之側耳。<br/>
　　顏延之詩：皓月鑒丹宮。　漢辛延年詩：繩絲提玉壺。<br/>
　　<span class="book-name">北山移文</span>：欺我雲壑。<span class="book-name">詩</span>：黃髮鮐背。注：老人背有鮐文。<br/>
　　荊公作「勞人害馬」。今按：「勞人草草」見<span class="book-name">詩經</span>，「害馬之徒」見<span class="book-name">莊子</span>，於文義明白。吳氏作「勞生害馬」。山谷謂善本是「勞人重馬」。　趙注：武后嘗改「人」為「生」，當時因而誤寫耳。今按：重字作去聲讀，是引重致遠之意，重字作平聲讀，乃驛馬重遞之意。吳論：驛使奔騰，另副一馬以防倒斃，故云重馬。盧注：重馬，出<span class="book-name">前漢·劉屈氂傳</span>師古注：重，謂懷孕者。今按：急遞之馬，未必用孕馬，此注未確。　<span class="book-name">古今注</span>：魏宮人好畫長眉，今多作翠眉警鶴髻。</small><br/>
　　<small about="#mwt374" typeof="mw:Transclusion">王嗣奭曰：公因解悶而及荔枝，不過一首足矣，一首之中，其正言止「荔枝還復入長安」一句。正言不足，又微言以諷之，微言不足，又深言以刺之，蓋傷明皇以貴妃召禍，則子孫於其所釀禍者，宜掃而更之，以亟蘇民困。公於<span class="book-name">病橘</span>亦嘗及之，此復娓娓不厭其煩，可以見其憂國之苦心矣。<br/>
　　錢謙益曰：以上三章，隱括張曲江<span class="book-name">荔枝賦</span>而作。曲江謂南海荔枝，百果無一可比，特生於遠方，京華莫知，固未之信，魏文帝引葡萄龍眼相比，是時南北不通，傳聞之大謬爾。故其賦云：「物以不知為輕，味以無比而疑。遠不可驗，終然永屈，士無深知，與彼何異」，此詩瀘戎章，言物以不知而輕也。翠瓜章，言味以無比而疑也。側生章，言遠不可驗，終然永屈，士無以異也。雲壑布衣，老死鮐背，曾不如荔枝遠生，猶得奔騰傳置，供翠眉之一笑，士之無驗永屈，殆有甚焉，深可嘆也。古人雖漫興小詩，托物比喻，必有由來，注家都不曉。</small><br/>
　　<span id="dong_fang" about="#mwt375" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#dong_fang" class="mw-selflink-fragment">洞房</a></span><br/>
　　<small about="#mwt376" typeof="mw:Transclusion">鶴注：明皇以廣德二年三月葬泰陵，詩云「園陵白露中」，又曰「仙遊終一閟，女樂久無香」，則去葬年遠矣。梁權道編在大曆元年，得之。　<span class="book-name">杜臆</span>：八章皆追憶長安往事，語兼諷刺，以警當時君臣，圖善後之策也。每首先成詩而撮首二字為篇名，乃三百篇遺法。　趙曰：此下八篇，蓋一時所作。</small><br/>
　　洞房環珮冷，玉殿起秋風。秦地應<small about="#mwt377" typeof="mw:Transclusion">平聲</small>新月，龍池<small about="#mwt378" typeof="mw:Transclusion">一作蛇</small>滿舊宮。繫<small about="#mwt379" typeof="mw:Transclusion">音計</small>舟今夜遠，清漏往時同。萬里黃山北，園陵白露中。<br/>
　　<small about="#mwt380" typeof="mw:Transclusion">首章，從秋夜感興，有故國舊君之思。　上四，長安秋夜之景，所感在妃子。下四，夔州秋夜之景，所感在明皇。　秦地二句，舊注云：月雖新而宮則舊，有物是人非之感。　滿，指池水，不指月色，蓋章內秋風、秋月、秋水、秋露，皆各舉時景言耳。　趙汸注：今夜，應新。往時，應舊。　往時清漏，公為拾遺時宿省所聞者，時上皇初還京也，故下接以園陵句。<br/>
　　<span class="book-name">長門賦</span>：徂清夜於洞房。　<span class="book-name">史記</span>：南子環珮，玉聲璆然。<span class="book-name">記</span>：行則有環珮之聲。<br/>
　　曹植詩：歡坐玉殿。　漢武辭：秋風起兮白雲飛。　楊妃過溫泉行云：玉殿空掩扉，秋風動琪樹。昔日繁華事，盡逐流水去。<br/>
　　<span class="book-name">國策</span>：張儀曰：秦地半天下。　鮑泉詩：新扇如新月。<br/>
　　<span class="book-name">唐會要</span>：明皇在藩邸，居興慶里，有龍池湧出，日以浸廣，至開元中，為興慶宮。　唐太宗詩：丹陵幸舊宮。<br/>
　　薛道衡詩：今夜寒車出。<br/>
　　鮑照詩：嘯歌清漏畢。<br/>
　　晉灼曰：黃山，宮名，在槐里。　錢箋：漢武茂陵，在黃山宮北，蓋借茂陵以喻玄宗泰陵。<br/>
　　<span class="book-name">前漢·叔孫通傳</span>：先帝園陵寢廟。　<span class="book-name">詩</span>：白露為霜。</small><br/>
　　<small about="#mwt381" typeof="mw:Transclusion">天寶之亂，禍由妃子，故八章以此為首。黃生更定次序，以歷歷開元居先，未合作者之意。又將洞房玉殿指陵土寢殿，而以環珮為守陵宮人，亦非是。鼎湖銀海、蓬萊羽林，自在第七章也。</small><br/>
　　<span id="su_xi" about="#mwt382" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#su_xi" class="mw-selflink-fragment">宿昔</a></span><br/>
　　宿昔青門裏，蓬萊仗數<small about="#mwt383" typeof="mw:Transclusion">音朔</small>移。花嬌迎雜樹，龍喜出平池。落日<small about="#mwt384" typeof="mw:Transclusion">一作月</small>留王母，微風倚少<small about="#mwt385" typeof="mw:Transclusion">去聲</small>兒。宮中行樂<small about="#mwt386" typeof="mw:Transclusion">音洛</small>秘，少有外人知。<br/>
　　<small about="#mwt387" typeof="mw:Transclusion">此追敘明皇逸豫之事。　上四，敘遊幸。下四，敘女寵。　昔於青門城內，見仙杖數移，自蓬萊而往曲江南苑也。花迎龍出，景物亦若增新矣。日將落而留連王母，貴妃專寵也。風微起而憑倚少兒，秦虢得幸也。當時恣意行樂，不令人知，今果安在哉。　上章已說園陵，此處復追敘生前，故用宿昔二字另提，下二章俱蒙此。<br/>
　　曹植詩：宿昔秉良弓。　顧注：青門，長安城東門也。<br/>
　　鶴注：<span class="date" title="662年">龍朔二年</span>，高宗置仗，<span title="新唐書·卷二十三·儀衛上：凡朝會之仗，三衛番上，分為五仗，號衙內五衛。" class="sectional">朝會之仗，三衛分上為五仗</span>。<br/>
　　<span class="book-name">李翰林别集序</span>：開元中，禁中初重木芍藥，得四本，紅紫、淺紅、通白者，上因移植於興慶池東沉香亭前，會花方繁開，上乘照夜白，太真妃以步輦從。　鮑照詩：雜樹茂寒峰。<br/>
　　天寶中，興慶池小龍常出遊宮垣水溝中，蜿蜒奇狀，靡不瞻覩。鑾輿西幸，龍一夕乘雲雨，望西南而去。此見<span class="book-name">明皇十七事</span>中。龍池，即興慶池。<br/>
　　盧注：楊妃曾度為道士，故唐人比為王母。<span class="book-name">漢武內傳</span>：王母言語麤畢，嘯命靈官駕龍，嚴車欲去，帝下席叩頭，請留殷勤，王母乃坐。<br/>
　　<span class="book-name">衛青傳</span>：衛媪長女君孺，次女少兒，次女則子夫。少兒先與霍仲孺通，生去病，及衛皇后立，少兒更為陳掌妻。　<span class="book-name">飛燕外傳</span>：帝令后所愛侍郎馮無方吹笙，以倚后歌，歌酣風起，后揚袖曰：「仙乎仙乎，去故而就新乎」，帝乃令無方持后履。　朱注：微風倚少兒，蓋合用少兒、飛燕事。<br/>
　　<span class="book-name">漢書</span>：周仁為郎中令，慎重不泄，以是得幸，入臥內。後宮秘戲，仁嘗在旁，終無所言於外。　<span class="book-name">楊惲傳</span>：人生行樂耳。　<span class="book-name">杜臆</span>：行樂汙褻，必有不可使外人聞者。<br/>
　　黃生曰：此章略見風刺，然其詞微而婉，如祿山宮裏，虢國門前之句，非唯失風人之意，亦全無臣子之禮矣。</small><br/>
　　<span id="neng_hua" about="#mwt388" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#neng_hua" class="mw-selflink-fragment">能畫</a></span><br/>
　　能畫毛延壽，投壺郭舍人。每蒙天一笑，復<small about="#mwt389" typeof="mw:Transclusion">扶又切</small>似<small about="#mwt390" typeof="mw:Transclusion">一作以</small>物皆<small about="#mwt391" typeof="mw:Transclusion">一作初</small>春。政化平如水，皇明<small about="#mwt392" typeof="mw:Transclusion">晉作明，一作恩</small>斷<small about="#mwt393" typeof="mw:Transclusion">丁亂切</small>若神。時時用抵戲，亦未雜風塵。<br/>
　　<small about="#mwt394" typeof="mw:Transclusion">此記當時優寵技巧也。在四句分截。　舍人投壺，足動天顏之笑。延壽善畫，能令物色生春。此一時適意之事，若使當年政平威斷，即時用抵戯，亦何至風塵雜起乎，惜乎明皇之不然也。　盧注：玄宗時，畫鷹畫馬有馮紹正、韓幹輩，其侏儒黃㼐，帝嘗呼為肉几，此即毛、郭之流，故借漢事為比。　<span class="book-name">杜臆</span>：抵戯，用以當戯劇。舊引<span class="book-name">漢書</span>角觝戲，未合。雜風塵，指流離播遷，既涉風塵，則不平不斷可知，言外見意，此風人溫厚之旨也。<br/>
　　<span class="book-name">西京雜記</span>：畫工有杜陵毛延壽，寫人好醜老少，必得其真。又云：武帝時郭舍人，善投壺，以竹為矢，不用棘。古之投壺，取中而不求還，故入小豆，惡矢躍而出也。郭舍人則激矢令還，一矢百餘反，謂之驍，言於輩中為驍傑也。每投壺，帝輒賜金帛。<br/>
　　<span class="book-name">神異經</span>：東荒山中有大石室，東王公居焉，與一玉女投壺，設有入不出者，天為之笑。張華曰：笑者，開口流光，今電是也。　隋辛德源詩：雲銜天笑明。<br/>
　　<span class="book-name">莊子</span>：與物為春。<br/>
　　漢安帝詔：達於政化。　<span class="book-name">後漢·第五訪傳</span>：政平化行。<br/>
　　班固<span class="book-name">兩都賦</span>：天人合應，以發皇明。　<span class="book-name">魏都賦</span>：皇恩綽矣。<span class="book-name">晉史論</span>：神略獨斷。</small><br/>
　　<small about="#mwt395" typeof="mw:Transclusion">洪容齋<span class="book-name">三筆</span>云：杜詩命意用事，旨趣深遠，若隨口一讀，往往不能解。如<span class="book-name">能畫</span>詩第三聯，頗與前語不相貫穿，然按其旨，本謂技藝倡優，不應蒙人主顧盻賞接然，使化如水，恩若神，為治大要，既無所損，則時或用此輩，亦無害也。<br/>
　　黃生曰：政平明斷，自指開元之治，從半腰說起，轉折方不費力，若將此意頓在前，敘事必拖沓矣。</small><br/>
　　<span id="dou_ji" about="#mwt396" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#dou_ji" class="mw-selflink-fragment">鬥雞</a></span><br/>
　　鬥雞初賜錦，舞馬既<small about="#mwt397" typeof="mw:Transclusion">一作解，胡買切</small>登床。簾下宮人出，樓前御曲<small about="#mwt399" typeof="mw:Transclusion">一作柳</small>長。仙遊終一閟，女樂久無香。寂寞驪山道，清秋草木黃。<br/>
　　<small about="#mwt400" typeof="mw:Transclusion">此章有樂極悲来之感。　上四，鋪張盛事，見生前之樂。下四，追惟遺跡，致没後之悲。　遠注：仙遊句，反上御曲長。女樂句，反上宮人出。　黃生曰：第五句是通盤一大關節，蓋不以荒宴，直接播遷，徑及崩駕之感，則有傷痛而無刺譏，是溫柔敦厚之遺教也。<br/>
　　<span class="name">季</span>、<span class="name">郈</span>之雞鬥，見<span class="book-name">左傳</span>。齊有鬥雞走犬，見<span class="book-name">國策</span>。陳思王得大宛紫騮馬，教令習拜，與鼓節相應，見<span class="book-name">魏志</span>。吐谷渾遣使獻舞馬，謝莊為作<span class="book-name">舞馬賦</span>，見<span class="book-name">宋書</span>。是鬥雞舞馬，其来久矣，此詩則專指明皇事耳。　陳弘祖<span class="book-name">東城父老傳</span>：玄宗在藩邸時，樂民間清明節鬥雞戲，及即位，立雞坊於兩宮間，索長安雄雞，金毫鐵距，高冠昂尾千數，養於雞坊，選六軍小兒五百人，使馴擾教飼之。帝出遊，見賈昌弄木雞於雲龍門道旁，召入為五百小兒長，天子甚愛幸之，金帛之賜，日至其家，天下號為神雞童。傳又云：明皇以乙酉生，而喜鬥雞，是兆亂之象也。黃庭堅曰：觀風樓南，起鬥雞殿。　<span class="book-name">明皇雜錄</span>：上嘗令教舞馬四百匹，各分左右部，目為某家龍，某家驕。時塞外以善馬来貢者，上俾之教習，無不曲盡其妙。因命衣以文繡，絡以金鈴，飾其鬃鬣，間以珠玉。其曲謂之<span class="book-name">傾盃樂</span>者，數十回，奮首鼓尾，縱横應節。又施三層板床，乘馬於上，抃轉如飛，或令壯士舉榻，舞於榻上，樂工數十人環立，皆衣淡黃衫，文玉帶，必求年少姿美者，每千秋節，命舞於勤政樓下。<span class="book-name">明皇雜錄</span>：上每宴賜酺，則御勤政樓，太常陳樂，教坊大陳尋橦、走索，丸劍、角觝、鬥雞，令宮人數百，飾以珠翠，衣以錦繡，自幃中撃雷鼓，為<span class="book-name">破陣樂</span>。<br/>
　　又云：玄宗製新曲四十餘，又新製樂譜，每初年望夜，御勤政樓觀燈作樂，貴臣戚里，設看樓觀望。夜闌，太常樂府懸散樂畢，即遣宮女於樓前縛架，出眺歌舞以娱之。　<span class="book-name">開元傳信錄</span>：明皇夢遊月宮，諸仙子娛以上清之樂，其曲凄楚動人，明皇以玉笛尋得之，曲名<span class="book-name">紫雲迴</span>。<span class="book-name">異聞錄</span>：<span class="date" title="718年">開元六年</span>八月望，上與申天師、洪都客作術，夜遊月宮，見素娥十餘人，笑舞於廣庭桂樹之下，音樂清麗，遂歸，製<span class="book-name">霓裳羽衣</span>之曲。　盧注：白樂天<span class="book-name">勤政樓前御柳</span>詩中有「開元柳一株」，别作御柳，亦有本。<br/>
　　趙曰：仙遊，言明皇上昇。洙曰：祿山亂後，女樂流散也。<br/>
　　<span class="book-name">南部新書</span>：驪山華清宮毁廢已久，惟存繚垣。朝元閣在山嶺之上，最為嶄絕，礎柱尚在。山腹即長生殿，殿東西盤石道，自山麓而上，道側有飲酒亭、明皇吹笛樓、宮人走馬樓，故址猶存。邵注：驪山在今西安府臨潼縣東南二里，因驪戎所居，故名，溫泉在焉，明皇建華清宮於其下。<br/>
　　<span class="book-name">秋風詞</span>：草木黃落兮雁南飛。</small><br/>
　　<span id="li_li" about="#mwt401" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#li_li" class="mw-selflink-fragment">歷歷</a></span><br/>
　　歷歷開元事，分明在眼<small about="#mwt402" typeof="mw:Transclusion">一作目</small>前。無端盜賊起，忽已歲時遷。巫峽西江外，秦城北斗邊。為郎從白首，臥病數<small about="#mwt403" typeof="mw:Transclusion">所角切，顧音先主切，非</small>秋天。<br/>
　　<small about="#mwt404" typeof="mw:Transclusion">此章承前起後，前三章說承平之世，故以開元事括之，後三章說亂離以後，故以盜賊起包之。　上四，乃追述往事，下則自歎夔江衰老也。天寶之亂，皆明皇失德所致，此云「無端盜賊起」，蓋諱言之耳。<br/>
　　張華詩：昔事歷歷記。<br/>
　　庾信<span class="book-name">春賦</span>：分明入射堂。　謝靈運詩：浮歡昧眼前。<br/>
　　漢樂府<span class="book-name">從軍行</span>：禍集非無端。　漢武帝書：盜賊縱横。<br/>
　　鮑照詩：歲時多阻折。<br/>
　　陰鏗詩：江連巫峽長。　梁簡文帝詩：落日下西江。　趙曰：蜀江從西来，故謂之西江。　長安城，謂之北斗城。<br/>
　　蔡夢弼曰：公在蜀為尚書員外郎，故云。　荀悦<span class="book-name">漢紀</span>：馮唐白首，屈於郎署。　謝靈運詩：臥病同淮陽。<br/>
　　數秋天，屢經秋日也。顧注謂前後情事，俱從臥病中追數而見者，其語太曲。　庾信<span class="book-name">小園賦</span>：異秋天而可悲。</small><br/>
　　<span id="luo_yang" about="#mwt405" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#luo_yang" class="mw-selflink-fragment">洛陽</a></span><br/>
　　洛陽昔陷没，胡馬犯潼關。天子初愁思<small about="#mwt406" typeof="mw:Transclusion">去聲</small>，都人慘别顏。清笳去宮闕，翠蓋出關山。故老仍流涕，龍髯幸再攀。<br/>
　　<small about="#mwt407" typeof="mw:Transclusion">此歎西狩之事也。　上四，敘幸蜀之由。下四，記還京之事。别顏流涕，上下相應。　祿山於天寶十四年十二月陷東京，所謂洛陽没也。次年六月七日，靈寶敗績，賊入潼關，所謂犯潼關也。是夕，平安火不至，明皇懼而謀幸蜀，所謂初愁思也。十三日，帝出延秋門，至咸陽驛而從官駭散，所謂慘别顏也。至德二年九月，郭子儀收復西京，賊衆夜遁，所謂去宮闕也。十月，肅宗入長安，上皇發蜀郡，所謂出關山也。十二月，上皇至自蜀，百姓舞抃路側曰：「不圖今日，復見二聖」，所謂故老流涕，龍髯再扳也。此敘出狩還宮之事，首尾詳明，真可謂詩史矣。　<span class="book-name">杜臆</span>：初愁思，蓋向不知愁者。流涕攀髯，則開元美政，去國仁言，真足以繫人心者。考唐史，帝之出奔，經過左藏，楊國忠請焚之，上曰：「賊来無得，必更斂百姓，不如與之，無重困赤子」，上既過便橋，國忠使人焚橋，上曰「人各避賊求生，奈何絕其路」，留高力士撲滅之，皆去國之仁言也。<br/>
　　邵注：洛陽屬河南府，唐高宗以此為東都。潼關，在陜西西安府華陰縣，乃秦關要地。　前涼主<span class="name">寔</span>書：忽聞北地陷没，寇逼長安。　古詩：胡馬依北風。<br/>
　　馬融<span class="book-name">與謝伯世書</span>：憤憤愁思。<br/>
　　杜摯<span class="book-name">笳賦</span>：操笳揚清。謝朓詩：寥戾清笳轉。<span class="name">梁鴻</span>歌：宮闕崔巍兮。<br/>
　　<span class="book-name">高唐賦</span>：以翠羽為蓋。<span class="book-name">淮南子</span>：建翠蓋。　江淹<span class="book-name">恨賦</span>：關山無極。<br/>
　　<span class="book-name">晉書·懷帝紀</span>：故老或歔欷流涕。<br/>
　　<span class="book-name">前漢·郊祀志</span>黃帝采首山銅，鑄鼎於荊山下，鼎既成，有龍垂胡髯下迎，黃帝上騎，群臣後宮七十餘人從上，龍乃去，餘小臣不得上，迺悉持龍髯，龍髯拔墮，墮黃帝之弓，百姓乃抱其弓與龍髯號，後世因名其處曰鼎湖，弓曰烏號。</small><br/>
　　<span id="li_shan" about="#mwt408" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#li_shan" class="mw-selflink-fragment">驪山</a></span><br/>
　　驪山絕望幸，花萼罷登臨。地下無朝<small about="#mwt409" typeof="mw:Transclusion">音潮</small>燭，人間有賜金。鼎湖龍去遠，銀海雁飛深。萬歲蓬萊日，長懸舊羽林。<br/>
　　<small about="#mwt410" typeof="mw:Transclusion">此重傷園陵而作也。　上四，升遐之感。下四，陵寢之悲。　邵注：明皇崩後，驪山、花萼不復幸臨，地下久無朝燭，人間徒有賜金。自此鼎湖龍去，銀海雁深，唯留此蓬萊日色，長照陵上羽林耳。寂寞身後，良可歎也。　<span class="book-name">杜臆</span>：蓬萊宮，先帝所居。羽林軍，守護陵寢者。　黃生曰：此章即申首章園陵霜露之感，而言更深切，前是孤臣獨泣，此則率土同悲也。<br/>
　　明皇在日，每歲十月，必至驪山華清宮。又，友愛諸王，造花萼相輝之樓。<br/>
　　趙曰：朝燭，當音朝覲之朝。凡朝在早，則秉燭而受朝，今地下幽閟，無朝見之燭也。<br/>
　　黃庭堅曰：<span class="book-name">漢書·高后紀</span>：遺詔賜諸侯王各千金。<span class="book-name">北史</span>：隋獻皇后山陵成，賜楊素金鉢一，實以金，銀鉢一，實以銀。<br/>
　　鼎湖，注已見上章。<br/>
　　<span class="book-name">漢書</span>：秦始皇葬於驪山之阿，下錮三泉，上崇三墳，水銀為江海，黃金為鳧雁。何遜<span class="book-name">經孫氏陵</span>詩：銀海終無浪，金鳧會不飛。<br/>
　　黃注：日者君象，羽林上應星文，故與日相貼。　羽林，即萬騎軍，後改為龍武軍，明皇葬後，用為護陵軍。　<span class="book-name">漢·禮樂志</span>：芬樹羽林，雲景杳冥。顏注：言所樹羽葆，其盛若林也。</small><br/>
　　<span id="ti_feng" about="#mwt411" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#ti_feng" class="mw-selflink-fragment">提封</a></span><br/>
　　提封漢天下，萬國尚同心。借問懸車<small about="#mwt412" typeof="mw:Transclusion">一作軍</small>守，何如儉德臨。時徵俊乂入，莫慮<small about="#mwt413" typeof="mw:Transclusion">一作草竊</small>犬羊侵。願戒兵猶火，恩加四海深。<br/>
　　<small about="#mwt414" typeof="mw:Transclusion">此章總結，直究當時致亂之由，以垂為永戒也。言當此一統天下，萬國同心，世事尚可為也，但勿更尋前轍耳。自明皇好邊功而尚奢侈，故有懸車儉德之語。不聽張九齡，而致祿山終叛，故有俊乂、犬羊之語。使當時息兵愛民，焉有天寶之禍哉，故以戒兵加恩終之。此詩反覆丁寧，無非覽已往以告將来，若云指諷代宗時事，則當年吐蕃入寇，叛將不恭，恐非罷兵可以止亂也。　三四，即所謂在德不在險。五六，即所謂汲黯在朝，淮南寢謀。　<span class="book-name">杜臆</span>：儉者不奪，民心自懷，此無形之險也。俊乂在朝，折衝樽俎，何憂於犬羊乎。兵勿輕動，則恩加四海矣。公之謀國，堂堂正正，即孟子所告齊梁之君者，自許稷契以此。<br/>
　　<span class="book-name">東方朔傳</span>：提封頃畝。注：謂提舉四封之內，總計其數。<span class="book-name">漢書·刑法志</span>：一同百里，提封萬井。<br/>
　　古史：禹會諸侯於塗山，執玉帛者萬國。　<span class="book-name">左傳</span>：呂相曰：戮力同心。<br/>
　　又：懸車束馬，以踰太行。<br/>
　　<span class="book-name">書</span>：慎乃儉德。<br/>
　　又：俊乂在官。<br/>
　　晉愍帝檄：石虎敢率犬羊，渡河縱毒。<br/>
　　<span class="book-name">左傳</span>：兵猶火也，不戢將自焚也。<br/>
　　<span class="book-name">魏志</span>：陳群曰：皇恩溥遍海岱。</small><br/>
　　<small about="#mwt415" typeof="mw:Transclusion">顧宸曰：八章皆詠開元之事，與李白<span class="book-name">宮中行樂詞</span>八章相為表裏，但太白作於明皇之時，故微婉其詞而諷之，少陵作於明皇之後，故雜敘其事而傷之。<br/>
　　黃生曰：八章專述開元以来之事，借古喻今，美惡不掩，風人之旨盡於此矣。他詩有連及者，固無譏刺之意，以為是非具在國史，非臣子所得而私議。至受恩先帝，没齒不忘，深思慨慕，則時有之。後人不能推公之志，毛求影捕，輒謂有所刺譏，夫君子不非是邦之大夫，況親委贄而為之臣者哉。</small><br/>
　　<small about="#mwt416" typeof="mw:Transclusion"><span class="book-name">秋興</span>及<span class="book-name">洞房</span>諸詩，摹情寫景，有關國家治亂興亡，寄託深長。<span class="book-name">秋興</span>八首，氣象高華，聲節悲壯，讀之令人興會勃然。<span class="book-name">洞房</span>八首，氣思沉鬱，詞旨凄涼，讀之令人感傷欲絕。此皆少陵聚精會神之作，故能舌吐風雲，筆參造化，千載之下，猶可歌而可涕也。但七律才大氣雄，固推賦騷逸調，而五律韜鋒斂鍔，直與經史並驅，兩者當表裏參觀，方足窺其底蘊焉。</small><br/>
　　<span id="ying_wu" about="#mwt417" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#ying_wu" class="mw-selflink-fragment">鸚鵡</a></span><br/>
　　<small about="#mwt418" typeof="mw:Transclusion">此下八章，乃雜咏物類，蓋即所見以寓意也。鶴注：此詩句句含不遇之意，蓋託以自況。梁權道編大曆元年夔州詩內，近之。　<span class="book-name">明皇雜錄</span>：開元中，嶺南獻白鸚鵡，養之宮中歲久，頗聰慧，洞曉言詞，上及貴妃皆呼為雪衣娘，有鷹搏之而斃，遂瘞苑中，呼為鸚鵡塚。今詳詩意，乃泛咏鸚鵡，與彼無涉。</small><br/>
　　鸚鵡含愁思<small about="#mwt420" typeof="mw:Transclusion">去聲</small>，聰明憶别離。翠衿渾<small about="#mwt421" typeof="mw:Transclusion">平聲</small>短盡，紅嘴漫多知。未有開籠日，空殘舊宿枝。世人憐復<small about="#mwt422" typeof="mw:Transclusion">扶又切</small>損，何用羽毛奇。<br/>
　　<small about="#mwt423" typeof="mw:Transclusion">咏鸚鵡，有離鄉之感。　鸚鵡而含愁思者，以聰明能憶别離也，二句提綱。翠衿短，傷其貌悴。紅嘴多，惜其空言。未開籠，苦於拘束。殘舊枝，惘其遠離。句句說别離，句句說愁思，句句皆聰明中所自曉者，末又寫出所以别離之故，感慨深矣。　顧注：此詩拈出含愁思三字，代為鸚鵡寫意，八句反覆宛轉，蓋亦傷受制於人，不能自展其奇也。　朱鶴齡曰：此詩似檃括禰衡賦中語，聰明則「性慧辯而能言，才聰明以識機」也。别離，則「痛母子之永隔，哀伉儷之生離」也。翠衿紅嘴，則「紺趾丹嘴，綠衣翠衿」也。渾欲短，則「顧六翮之殘毁，雖奮迅其焉如」也。漫多知，則「豈言論以階亂，將不容以致危」也。未有開籠日，則「閉以雕籠，剪其翅羽」也。空殘宿舊枝，則「想崑山之高峻，思鄧林之扶疏」也。末句羽毛奇，則「雖同俗於羽毛，故殊志而異心」也。<br/>
　　殘，餘也。</small><br/>
　　<small about="#mwt424" typeof="mw:Transclusion">顧宸曰：此分明有才人失路，託身異族之感，如魏武之於楊修，隋煬之於薛道衡，皆所謂「憐復損」也。</small><br/>
　　<span id="gu_yan_bu_yin_zhuo_fei_ming_sheng" about="#mwt426" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#gu_yan_bu_yin_zhuo_fei_ming_sheng" class="mw-selflink-fragment">孤雁</a></span><br/>
　　<small about="#mwt425" typeof="mw:Transclusion">鶴注：此託孤雁以念兄弟也，當是大曆初夔州作。</small><br/>
　　孤雁不飲啄，飛鳴聲<small about="#mwt427" typeof="mw:Transclusion">一作聲聲飛</small>念群。誰憐一片影，相失萬重<small about="#mwt428" typeof="mw:Transclusion">平聲</small>雲。望盡<small about="#mwt429" typeof="mw:Transclusion">一作斷</small>似猶見，哀多如更<small about="#mwt430" typeof="mw:Transclusion">一作更復</small>聞。野鴉無意緒，鳴噪亦<small about="#mwt431" typeof="mw:Transclusion">一作自</small>紛紛。<br/>
　　<small about="#mwt432" typeof="mw:Transclusion">咏孤雁，有流落之悲。　首二另提。片影相失，寫孤雁之狀。望盡哀多，寫念群之意。末聯，借鴉形雁，乃題之外象。　不飲啄者，為念群故也。誰憐，指群雁之已去者。雁行既遠，望盡矣，似猶有所見而飛。追呼不及，哀多矣，如更有所聞而鳴。二句，申言飛鳴迫切之情。見聞二字，屬在孤雁。　王彦輔曰：公值喪亂，羈旅南土，而見於詩者，常在鄉井，故託意於孤雁。章末，譏不知我而譊譊者。師氏曰：鮑照<span class="book-name">孤雁</span>詩云：「更無聲接緒，空有影相隨」，孤則孤矣，豈若此詩「飛鳴聲念群」一語，孤之中仍有不孤之念乎。<br/>
　　魏文帝詩：孤雁獨南翔。　何遜詩：誓將收飲啄。<br/>
　　<span class="book-name">詩</span>：載飛載鳴。江總誄詞：念群桑梓。<br/>
　　庾信詩：澗底一片雨。<br/>
　　梁簡文帝詩：花茂蝶争飛，枝濃鳥相失。　吳均詩：山上萬重雲。<br/>
　　王融詩：絲中傳意緒。何遜詩：生平無意緒。<br/>
　　<span class="book-name">拾遺記</span>：<span class="date" title="前646年">魯僖公十四年</span>，晉文公焚林以求介之推，有白鴉遶煙而噪。</small><br/>
　　<span id="ou" about="#mwt433" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#ou" class="mw-selflink-fragment">鷗</a></span><br/>
　　<small about="#mwt434" typeof="mw:Transclusion">鶴注：當是大曆初夔州作。江浦，指夔江魚復浦也。</small><br/>
　　江浦寒鷗戲，無他亦自饒。却思翻玉羽，隨意點青<small about="#mwt435" typeof="mw:Transclusion">盧作青，舊作春</small>苗。雪暗還須浴<small about="#mwt436" typeof="mw:Transclusion">一作落</small>，風生一任飄。幾群滄海上，清影日蕭蕭。<br/>
　　<small about="#mwt437" typeof="mw:Transclusion">詠鷗，憐其少自得之致。　此在六句分截。歎浦鷗之勞，不如海鷗之逸也。　羅大經曰：浦鷗閒戲，使無他事，儘自寬饒，却以謀食之故，翻玉羽而弄青苗，雖風雪凌厲，亦不暇顧矣。何似群飛海上者，清影翛然，不為泥滓所染耶。此興士當高舉遠引，歸潔其身，不當逐逐於聲利之場，以自取賤辱也。　既云寒鷗，不當言春苗矣，以青對玉為工。點，如點水蜻蜓之點。<br/>
　　<span class="book-name">南越志</span>：江鷗，一名海鷗，在漲海中，頗知風雲，若群飛至岸，必風，渡海者以此為候。<br/>
　　玉羽，白羽也。<span class="book-name">舞鶴赋</span>：疊霜毛而弄影，振玉羽而臨霞。<br/>
　　盧注：春苗，當是青苗，夔有青苗陂，公<span class="book-name">夔州歌</span>「北有澗水通青苗，晴浴狎鷗分處處」。<br/>
　　江暉詩：雪暗馬行遲。<br/>
　　胡夏客曰：因海上狎鷗事，故云滄海上，氣象自遠大。<br/>
　　蕭蕭，閒暇之意</small><br/>
　　<span id="yuan" about="#mwt438" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#yuan" class="mw-selflink-fragment">猿</a></span><br/>
　　<small about="#mwt439" typeof="mw:Transclusion">鶴注依梁氏編在大曆初夔州作。<span class="book-name">西閣曝日</span>詩「流離木杪猿」，又<span class="book-name">上後園</span>詩「瘴毒猿鳥落」，以二詩證之，良是。　<span class="book-name">爾雅</span>：猱，一名<span title="寫作⿰虫袁" class="comment">猿</span>，善攀援樹枝。</small><br/>
　　裊裊啼虛壁，蕭蕭挂冷枝。艱難人不免<small about="#mwt440" typeof="mw:Transclusion">一作見</small>，隱見<small about="#mwt441" typeof="mw:Transclusion">音現</small>爾如知。慣習元從衆，全生或用奇。前林騰每及，父子莫相離。<br/>
　　<small about="#mwt442" typeof="mw:Transclusion">詠猿，稱其有見幾之智。　中間「隱見」二字，為通章之眼。啼壁，聲相近。挂枝，形尚遠。此為隱見發端。人不如猿，取其用智以脱險也。從衆，能挂枝。用奇，能騰踔。此為隱見指實。父子不離，取其用智以全身也。　<span class="book-name">杜臆</span>：人於亂世，往往父子不保，公嘗携子避亂，而恐其不能兩全，具見苦情。<br/>
　　裊裊，聲之長也。蕭蕭，群之寡也。　謝朓<span class="book-name">秋竹曲</span>：從風既裊裊。　<span class="book-name">楚詞</span>：風颯颯兮木蕭蕭。　陰鏗詩：猿挂入檐枝。<br/>
　　艱難，猶云險阻。<span class="book-name">詩</span>：遇人之艱難兮。<br/>
　　賈誼策：習慣如自然。按，後詩有「猿挂時相學」，故知「慣習」指挂枝也。　<span class="book-name">淮南子</span>：倍是從衆。<br/>
　　趙曰：全生，如搏矢、避矢之類。<span class="book-name">列子</span>：雖全生，不可不有其身。　<span class="book-name">通鑑·晉安帝紀</span>：沈田子曰：兵貴用奇。<br/>
　　<span class="book-name">莊子</span>：獨不見夫騰猿乎。騰及，騰躍而相及也。<br/>
　　<span class="book-name">吳都賦</span>：猿父哀吟，𤟤子長嘯。　盧注：桓溫入蜀，至三峽，部伍中有得猿子者，其母攀崖哀號。又：齊武帝至景陽山，見一猿悲號，問丞：「此猿何意」，答曰：「猿子前墜崖死，其母求之不見耳」，此父子相離之證也。</small><br/>
　　<span id="ji" about="#mwt438" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#yuan" class="mw-selflink-fragment">麂</a></span><small about="#mwt443" typeof="mw:Transclusion">音几，本作𪊨</small>。<br/>
　　<small typeof="mw:Transclusion">鶴注編在大曆元年夔州作，以詩有「衣冠兼盜賊」，當指崔旰之亂也。　<span class="book-name">爾雅</span>：𪊨，大麕，旄毛，狗足。　<span class="book-name">本草衍義</span>：麂，獐類，山深僻處頗多，其聲如撃破鈸。</small><br/>
　　永與清溪别，蒙將玉饌俱。無才逐仙隱，不敢恨庖廚。亂世輕全物，微聲及禍樞。衣冠兼盜賊，饕<small about="#mwt444" typeof="mw:Transclusion">音滔</small>餮<small about="#mwt445" typeof="mw:Transclusion">音鐵</small>用斯須。<br/>
　　<small about="#mwt446" typeof="mw:Transclusion">詠麂，歎其不當鳴而鳴也。　上四，代麂寫意，自悔不能見幾遠害，下乃慨世之貪味而殘生者。　一二作痛心語，三作自責語，四作自解語。亂世，歎其生不逢辰。微聲，推出致禍之本。　衣冠乃食肉者，盜賊乃捕獸者，徇口腹之欲，而戕命於斯須，則衣冠亦等於盜賊矣。此罵世語，亦是醒世語。　黃生曰：此物頗難入詠，前半寫得如許風致，妙在以清溪字陪對玉饌，以仙隱字陪對庖廚，遂覺煙火之氣都盡。後半慨世，不離詠物，而却不徒詠物，此之謂大手筆。<br/>
　　舊注：清溪山多麂。<br/>
　　左思<span class="book-name">吳都賦</span>：矜其宴居，則珠服玉饌。王筠詩：玉饌駢羅，瓊漿泛溢。<br/>
　　<span class="book-name">神仙傳</span>：葛仙翁於女几山學道數十年，登仙化為白麂，二足，時出山上。　謝靈運詩：一老四五少，仙隱不可别。<br/>
　　<span class="book-name">說苑</span>：鹿生於山，命懸於庖廚。<br/>
　　亂世重殺物而輕全物。「全」乃全活之全。<span class="book-name">莊子</span>：不敢以全物與之。<br/>
　　阮籍詩：高榭隔微聲。<br/>
　　<span class="book-name">漢書注</span>：衣冠有仕籍者。<br/>
　　<span class="book-name">左傳</span>：縉雲氏有不才子，謂之饕餮。注：貪財為饕，貪食為餮。<br/>
　　顧宸曰：自古文人才士，生逢亂世，出嬰禍患，何一不從聲名中得之，<span class="name" title="蔡邕">中郎</span>之於董卓，<span class="name" title="嵇康">中散</span>之於司馬，及禍雖異，其以微聲致累則同也。此「苟全性命於亂世，不求聞達於諸侯」，隆中所以獨高千古，二語感慨甚大。</small><br/>
　　<span id="ji2" about="#mwt438" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#yuan" class="mw-selflink-fragment">雞</a></span><br/>
　　<small about="#mwt448" typeof="mw:Transclusion">鶴注：此是大曆元年夔州作，故詩云「巫峽漏司南」。</small><br/>
　　紀德名標五，初鳴度必三。殊方聽有異，失次曉無慚。問俗人情似，充庖爾輩堪。氣交亭育際，巫峽漏司南。<br/>
　　<small about="#mwt449" typeof="mw:Transclusion">詠雞，歎其當鳴而不鳴也。　上六，敘事，是案。末二，歸結，是斷。　德常標五，鳴必度三，此雞之職也，今在殊方，聽之則異，夜鳴失次矣，比曉能無慚乎。乃問之習俗，人情皆云如是，彼既不能司晨，亦但堪充庖已耳。當子半亭育之時，而巫峽漏聲，早有司南之報，雞鳴果安在哉。　顧注將問俗二句，作借雞警人，言人情無德無信，與雞相似，而充庖則獨用雞乎。<span class="book-name">杜臆</span>謂刺巫峽之人可殺。皆非也。<br/>
　　<span class="book-name">韓詩外傳</span>：夫雞，頭戴冠，文也。足傅距，武也。見敵而鬥，勇也。得食相呼，義也。鳴不失時，信也。雞有五德，君猶瀹而食之，其所由来近也。<br/>
　　<span class="book-name">記</span>：雞初鳴。　<span class="book-name">史·曆書</span>：雞三號，卒明。注：夜至雞三鳴，始為正月一日。<br/>
　　趙曰：失次，猶<span class="book-name">三國志</span>言失旦之雞也。蔡邕賦：時牢落以失次。胡夏客曰：<span class="book-name">楚國語</span>有雞次之典。此次字所本。<br/>
　　<span class="book-name">左傳</span>：充君之庖。<br/>
　　<span class="book-name">列子</span>：亭之毒之。注：化育之意。劉孝標啟：一物之微，遂留亭育。<br/>
　　<span class="book-name">韓非子</span>：先王立司南，以端朝夕。梁元帝詩：刻漏銘司南。　按：司南有四說。朱云：夔州在南，雞司昏曉，今失其司晨之職，故曰「巫峽漏司南」。顧注：雞為火德之精，南方屬火，故曰司南。遠注：指南車有南北定向，如雞鳴有子午定候。<span class="book-name">春秋說題詞</span>：雞為積陽，南方之象，陽出雞鳴，以類感也。已上數說，皆指夔雞漏失司晨，與殊方失次犯重，今從黃生注，直指曉漏開說，更有蘊藉。</small><br/>
　　<span id="huang_yu" about="#mwt451" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#huang_yu" class="mw-selflink-fragment">黃魚</a></span><br/>
　　<small about="#mwt452" typeof="mw:Transclusion">鶴注：當是大曆元年夔州作，故詩云「日見巴東峽」。</small><br/>
　　日見巴東峽，黃魚出浪新。脂膏兼飼犬，長大不容身。筒桶<small about="#mwt453" typeof="mw:Transclusion">音統，一作筩</small>相沿久，風雷肯為<small about="#mwt454" typeof="mw:Transclusion">去聲</small>伸<small about="#mwt455" typeof="mw:Transclusion">一作神</small>。泥沙卷涎沫，回首怪龍鱗。<br/>
　　<small about="#mwt456" typeof="mw:Transclusion">詠黃魚，歎長大而罹患也。　上四，言取之狼籍，下致哀憫之意，雖欲援救而不能矣。　筒桶取魚，世俗相沿已久，雖有風雷肯相伸救，彼亦卷沫泥中，徒望龍飛而驚怪，見黃魚之大而不靈也。　盧注：此即公<span class="book-name">鵰賦</span>中所云「鶬鴰之類，莫益於物，空生此身，長大如人」之意，俱指庸流言。<br/>
　　<span class="book-name">杜臆</span>：夔州上水四十里，有黃草峽，出黃魚，大者數百觔。<span class="book-name">爾雅注</span>：鱣魚，體有甲，無鱗，肉黃，大者長二三丈，江東人呼為黃魚。<br/>
　　<span class="book-name">鹽鐵論</span>：江陵之人以魚飼犬。<br/>
　　筒，竹器。桶，木器。皆捕魚之具。陸龜蒙<span class="book-name">漁具詩序</span>：緍而竿者，總謂之筌，筌之流，曰筩、曰車。<br/>
　　邵注：三月浪暖，鯉化為龍，則風雷從之。<br/>
　　劉峻<span class="book-name">金華山栖志</span>：魚潛淵下，窟穴泥沙。<span class="book-name">莊子</span>：泉涸，魚處於陸，相喣以濕，相濡以沫。</small><br/>
　　<span id="bai_xiao" about="#mwt457" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#bai_xiao" class="mw-selflink-fragment">白小</a></span><br/>
　　<small about="#mwt458" typeof="mw:Transclusion">鶴注：當是大曆元年夔州作，與前數首連類而詠物也。　舊注：即今麵條魚。</small><br/>
　　白小群分命，天然二寸魚。細微霑水族，風俗當<small about="#mwt459" typeof="mw:Transclusion">去聲</small>園蔬。入肆銀花亂，傾筐<small about="#mwt460" typeof="mw:Transclusion">一作箱</small>雪片虛。生成猶拾<small about="#mwt461" typeof="mw:Transclusion">一作㭘</small>卵，盡取義何如。<br/>
　　<small about="#mwt462" typeof="mw:Transclusion">咏白小，嘆細微之不免也。　<span class="book-name">杜臆</span>：此詩起結，藹然有萬物一體之念，物雖微細，同霑水族，乃俗當園疏，用之賤矣。亂肆傾筐，取之多也，但此群分之命，亦屬造物生成，今猶拾卵而盡取之，有傷於義矣。　黃生注：三四，形容其小。五六，形容其白，語甚鬆秀。生成，應上分命。盡取則不仁，而譏其非義者，用物撙節之謂義也。　盧注：黃魚以長大不容，白小以細微盡取，不幸生夔，大小俱盡，以歎民俗之不仁也。<br/>
　　群分命，各分一命也。<span class="book-name">易</span>：物以群分。<br/>
　　曹植<span class="book-name">橘賦</span>：體天然之素分。　庾信<span class="book-name">小園賦</span>：一寸二寸之魚。<br/>
　　<span class="book-name">賓退錄</span>：<span class="book-name">靖州圖經</span>載其俗，居喪不食酒肉鹽酪，而以魚為蔬，今湖北多然，謂之魚菜，夔與湖北為鄰，故云。　陶潛詩：園蔬有餘滋。<br/>
　　<span class="book-name">詩</span>：不盈傾筐。<br/>
　　<span class="book-name">西京賦</span>：獲胎拾卵，蚳蝝盡取。末二句用之。</small><br/>
　　<small about="#mwt463" typeof="mw:Transclusion">黃生曰：前後詠物諸詩，合作一處讀，始見杜公本領之大，體物之精，命意之遠。說物理物情，即從人事世法勘入，故覺篇篇寓意，含蓄無限。<br/>
　　今按：唐人詠物詩，唯李巨山集中最多，拈一字為題，用五律寫意，其對仗亦頗工緻，但有景無情，全少生動之色。閱此八首，皆託物寓言，情與景會，身分便自不同矣。</small><br/>
　　<span id="zhi_you_jing" about="#mwt465" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#zhi_you_jing" class="mw-selflink-fragment">哭王彭州掄</a></span><br/>
　　<small about="#mwt464" typeof="mw:Transclusion">鶴注：當是大曆元年作。　公初到成都時，有<span class="book-name">王侍御掄許携酒至草堂</span>詩，王蓋先以御史罷官，後在嚴武幕中，又遷彭州刺史而卒也。</small><br/>
　　執友驚<small about="#mwt466" typeof="mw:Transclusion">一作嗟</small>淪没，斯人已寂寥。新文生<span class="name">沈</span><span class="name">謝</span>，異骨降<span class="name">松</span><span class="name">喬</span>。北部初高選<small about="#mwt467" typeof="mw:Transclusion">去聲</small>，東床<small about="#mwt468" typeof="mw:Transclusion"><span class="book-name">杜臆</span>作床，舊作堂</small>早見招。蛟龍纏倚劍，鸞鳳夾吹簫。歷職漢庭久，中年胡馬驕。兵戈闇<small about="#mwt469" typeof="mw:Transclusion">一作聞</small>兩觀<small about="#mwt470" typeof="mw:Transclusion">去聲</small>，寵辱自<small about="#mwt471" typeof="mw:Transclusion">一作事</small>三朝<small about="#mwt472" typeof="mw:Transclusion">音潮</small>。<br/>
　　<small typeof="mw:Transclusion">此從殁後追溯生前。新文二句，稱其才品。北部四句，記其婚宦。歷職四句，敘其內任。　北部高選，如劍躍蛟龍，掄蓋令尉起家。東床見招，如簫迎鸞鳳，掄必締姻宗室也。胡馬兵戈，指祿山之亂。寵辱三朝，謂玄肅代宗。此句該一生履歷。<br/>
　　<span class="book-name">曲禮</span>：執友稱其仁。　古歌：<span title="水經注·卷三十四" class="source">倏忽淪没别無期</span>。<br/>
　　斯人，指同輩。<br/>
　　<span class="book-name">世說</span>：殷荊州語王恭曰：適見新文，甚可觀。　沈謝，沈約、謝靈運。松喬，赤松子、王子喬也。　<span class="book-name">列仙傳</span>：王君平謂茅盈曰：子有異骨，可學仙。又<span class="book-name">李德林集</span>：風骨異人。　<span class="book-name">戰國策</span>有松喬之壽。<br/>
　　<span class="book-name">魏志</span>：武帝年二十，舉孝廉為郎，除洛陽北部尉，遷頓丘令。　<span class="book-name">通典</span>：吳時，餘曹通為高遷，而吏部特一時之俊。<span class="book-name">抱朴子</span>：高選忠能。<br/>
　　舊注：晉<span class="name">郄詵</span>遷還雍州刺史，武帝於東堂會，問詵曰：「卿自以為何如」，詵對曰：「臣舉賢良對策，為天下第一」。<span class="book-name">杜臆</span>：東堂，必東床之誤。見招，是招王為婿，故下有鸞鳳句。今按：坦腹東床，用<span class="name" title="王羲之">王逸少</span>事。<br/>
　　<span class="book-name">越絕書</span>：薛燭曰：當造劍之時，蛟龍奉爐，天帝裝炭。<br/>
　　秦蕭史教弄玉吹簫，而鳳凰降。<br/>
　　<span class="book-name">東京賦</span>：建象魏之兩觀。<br/>
　　<span class="book-name">老子</span>：寵辱皆驚。</small><br/>
　　蜀路江干<small about="#mwt473" typeof="mw:Transclusion">一作干戈</small>窄，彭門<small about="#mwt474" typeof="mw:Transclusion">一作關</small>地里<small about="#mwt475" typeof="mw:Transclusion">一作理</small>遙。解龜生碧草，諫獵阻青霄。頃壯戎麾出，叨陪幕府要<small about="#mwt477" typeof="mw:Transclusion">平聲</small>。將軍臨氣候，猛<small about="#mwt479" typeof="mw:Transclusion">一作壯</small>士塞<small about="#mwt480" typeof="mw:Transclusion">先側切</small>風飆。井渫<small about="#mwt481" typeof="mw:Transclusion">一作漏，一作滿</small>泉誰汲，烽疏火不燒。前籌自多<small about="#mwt482" typeof="mw:Transclusion">一作多自</small>暇<small about="#mwt483" typeof="mw:Transclusion">一作假</small>，隱<small about="#mwt484" typeof="mw:Transclusion">去聲</small>几接終朝。<br/>
　　<small about="#mwt485" typeof="mw:Transclusion">此申歷年寵辱之故。　初由高選陞御史，寵也。繼則解龜而阻諫，辱也。其在蜀而就幕僚，辱也。後則作刺於彭州，寵也。公與掄同幕，故詳敘陪接之情。　戎麾出，謂嚴武鎮蜀。幕府要，謂辟為參謀。上佐軍機，下練士卒，則智略過人矣。井泉不汲，烽火不燒，則邊境無事矣。皆其籌畫所致。<br/>
　　謝靈運詩：解龜在景平。注：解去所佩龜甲也。生碧草，猶云委之草莽。<br/>
　　諫獵，用司馬相如事。<br/>
　　按：黃希云：唐人多言戎麾，如杜佑<span class="book-name" title="許杜佑致仕制">制</span>「出總戎麾」是也。朱注引顏延之「一麾出守」，即指掄出守彭州，非也。<br/>
　　<span class="book-name">晉書</span>：庾亮鎮武昌，問戴洋氣候。朱注：氣候，用兵之氣候。劉㰴<span class="book-name">七略</span>有<span class="book-name">風候孤虛</span>二十卷。<br/>
　　猛士塞風飆，即<span class="book-name">大風歌</span>意。<br/>
　　趙曰：軍旅所在，必瀹井泉邊，有驚急，必舉烽燧。　<span class="book-name">易</span>：井渫不食。注：渫，不停汙也。<span class="book-name">淮南子</span>：軍井通，然後敢飲。<br/>
　　<span class="book-name">張良傳</span>：請借前箸以籌之。</small><br/>
　　翠石俄雙表，寒松竟後凋。贈詩焉<small about="#mwt487" typeof="mw:Transclusion">於虔切</small>敢墜，染翰欲無聊。再哭經過<small about="#mwt488" typeof="mw:Transclusion">平聲</small>罷，離魂去住銷。之官方玉折，寄葬與萍漂。曠望渥洼道，霏微河漢橋。夫人先即世，令子各清標。<br/>
　　<small about="#mwt489" typeof="mw:Transclusion">此敘殁後情事。　雙表，謂墓表。松凋，惜人亡。贈詩，掄所作。染翰，公輓章。　趙曰：昔嘗哭掄之死，今櫬過夔州而再哭也。　之官玉折，是住而銷魂。寄葬萍漂，是去而銷魂。　錢箋：渥洼道，天馬所來，興下令子。河漢橋，烏鵲所駕，興下夫人。此既哀之，而復慰之也。　公詩得<span class="book-name">三百篇</span>遺意，賦中必兼興比。此章蛟龍鸞鳳是比，渥洼河漢是興，於排律中見之，尤不易得。<br/>
　　潘岳<span class="book-name">懷舊賦</span>：巖巖雙表，列列行楸。<br/>
　　<span class="book-name">北史·魏·毛鴻賓傳</span>：武帝曰：寒松勁草，所望於卿也。<br/>
　　梁簡文帝詩：染翰獨踟蹰。<span class="book-name">廣川惠王傳</span>：歌曰：愁莫愁兮居無聊，心重結兮意不舒。<br/>
　　<span class="book-name">漢書</span>：蕭望之便道之官。　顏延之<span class="book-name">祭屈原文</span>：蘭薰而摧，玉縝則折。<br/>
　　萍漂，注别見。<br/>
　　謝朓詩：曠望極高深。渥洼、河漢，注俱别見。<br/>
　　王僧孺詩：霏微商雲散。<br/>
　　<span class="book-name">左傳</span>：穆后及太子壽早夭即世。注：即世，卒也。<br/>
　　<span class="book-name">李陵書</span>：令子無恙。<br/>
　　常景<span class="book-name">嚴君平讃</span>：素向邁金貞，清標凌玉徹。</small><br/>
　　巫峽長雲雨，秦城近斗杓。馮唐毛髮白，歸興<small about="#mwt492" typeof="mw:Transclusion">去聲</small>日蕭蕭。<br/>
　　<small about="#mwt493" typeof="mw:Transclusion">末乃自傷留滯。　公棲夔峽，而王返秦中，故有歸興蕭然之感。　<span class="book-name">杜臆</span>：前云「異骨降松喬」，後云「寒松竟後凋」，掄蓋以壽考終者，且有令子，故公哭之而詩不甚悲，直以執友云亡，不能忘情耳。　此章前三段各十二句，末段四句收。<br/>
　　雲雨，即用巫山雲雨事。<br/>
　　<span class="book-name">春秋運斗樞</span>：北斗七星，第一至第四為魁，第五至第七為杓，合而為斗。<span class="book-name">說文</span>：杓，斗柄。朱注：<span class="book-name">天官書</span>：「魁枕參首，杓，自華以西南」，是秦城正上直斗杓也。</small><br/>
　　<small about="#mwt494" typeof="mw:Transclusion">胡應麟曰：杜警句衆所膾炙外，排律中如「遠山朝白帝，深水謁夷陵」、「蛟龍纏倚劍，鸞鳳夾吹簫」，用字皆極工而不覺，此類甚衆，學者當細求之。</small><br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
<br/>
　　<span about="#mwt495" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷17#du_shi_xiang_zhu_juan_shi_qi" class="mw-selflink-fragment">杜詩詳註卷十七</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
