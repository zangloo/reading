<?xml version="1.0" encoding="UTF-8" standalone="yes"?>
<!DOCTYPE html>
<html xmlns="http://www.w3.org/1999/xhtml" xml:lang="zh" dir="ltr"><head><meta charset="UTF-8"/><link type="text/css" rel="stylesheet" href="main.css"/><title>卷五</title><style typeof="mw:Extension/templatestyles" about="#mwt4"><![CDATA[.mw-parser-output .kaiti,.mw-parser-output .Kaiti,.mw-parser-output .KaiTi,.mw-parser-output .template-kai{font-family:"Kaiti SC",TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,TH-Khaai-PP0,TH-Khaai-PP2,Kai,"Kaiti TC",BiauKai,"AR PL UKai CN",標楷體,DFKai-SB,"AR PL UKai HK","AR PL UKai TW",全字庫正楷體,TW-Kai,EUDCKAI,cursive}.mw-parser-output .template-kai:lang(zh-hant),.mw-parser-output .template-kai:lang(zh-hk),.mw-parser-output .template-kai:lang(zh-mo),.mw-parser-output .template-kai:lang(zh-tw),.mw-parser-output .template-kai:lang(nan-tw),.mw-parser-output .template-kai:lang(hak-tw){font-family:"Kaiti TC",標楷體,DFKai-SB,"AR PL UKai HK","AR PL UKai TW",BiauKai,Kai,全字庫正楷體,TW-Kai,"Kaiti SC",TH-Khaai-PP0,TH-Khaai-PP2,TH-Khaai-TP0,TH-Khaai-TP2,TH-Feon-A,楷体,KaiTi,楷体_GB2312,KaiTi_GB2312,FandolKai,华文楷体,STKaiti,"AR PL UKai CN",EUDCKAI,cursive}]]></style><style typeof="mw:Extension/templatestyles mw:Transclusion" about="#mwt6"><![CDATA[.mw-parser-output .licenseContainer{box-sizing:border-box;margin-top:1em;margin-bottom:0.25em;clear:both;width:auto;page-break-before:always;break-before:page}.mw-parser-output .licenseContainer>div:first-child{display:table;border:2px solid #88A;border-collapse:collapse;border-spacing:0 0;empty-cells:hide;box-sizing:border-box;margin:0 auto 0 auto;width:100%;background-color:#F7F8FF}.mw-parser-output .licenseContainer>div:first-child>div:first-child{display:table-row-group}.mw-parser-output .licenseContainer>div:first-child>div:first-child>div:first-child{display:table-row}.mw-parser-output .licenseContainer>div:first-child>div:first-child>div:first-child>div{display:table-cell;padding:5px;vertical-align:middle;width:auto}.mw-parser-output .licenseContainer>div:first-child>div:first-child>div:first-child>div:first-child{text-align:left}.mw-parser-output .licenseContainer>div:first-child>div:first-child>div:first-child>div:nth-child(2){text-align:center}.mw-parser-output .licenseContainer>div:first-child>div:first-child>div:first-child>div:nth-child(2)>div{width:100%}.mw-parser-output .licenseContainer>div:first-child>div:first-child>div:first-child>div:nth-child(2)>div:first-child{display:block;margin:0 auto 0 auto;text-align:left}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2){display:table;border-top:1px solid #88A}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div{display:table-cell;vertical-align:middle}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:first-child{text-align:center;padding:5px 0;width:40px}.mw-parser-output .licenseContainer>div:first-child>div:first-child>div:first-child>div:nth-child(2)>div:nth-child(2)>div:nth-child(2){text-align:left;padding:5px;font-size:92%}.mw-parser-output .licenseContainer>div:first-child>div:first-child>div:first-child>div:nth-child(3){text-align:right}.mw-parser-output .licensetpl{display:none}.mw-parser-output .licenseContainer.wst-collapsible-box{clear:both;margin:0.25em 0 0.25em 0;font-size:95%;background-color:#f7f8ff;border:2px solid #88A;text-align:left;line-height:1.6}.mw-parser-output .wst-license-container-title{display:inline-block;padding:0.5em}.mw-parser-output .wst-license-container-content{background:transparent;margin:0;padding:3px;text-align:left}.mw-parser-output .licenseContainer.warningLicenseContainer>div:first-child{border-color:#b22222;background-color:#ffeeee}.mw-parser-output .licenseContainer.warningLicenseContainer>div:first-child>div:first-child>div:first-child>div:nth-child(2)>div:nth-child(2){border-color:#b22222}]]></style></head><body class="mw-content-ltr sitedir-ltr ltr mw-body-content parsoid-body mediawiki mw-parser-output" dir="ltr" xml:lang="zh"><section data-mw-section-id="0"><table style="width:100%; margin-top:0px;border:1px solid #a66a4e; background-color: #daad98; text-align:center;" about="#mwt2" typeof="mw:Transclusion">
<tbody><tr>
<td class="noprint" style="width:0; text-align:left; font-size:small;"><span style="color:#a66a4e">←</span> <a rel="mw:WikiLink" href="c5_du_shi_xiang_zhu__si_ku_quan_shu_ben__juan04.xhtml" title="杜詩詳註 (四庫全書本)/卷04">卷四</a></td>
<td style="width:50%;">杜詩詳註　卷五</td>
<td class="noprint" style="width:25%; text-align:right; font-size:small;"><a rel="mw:WikiLink" href="c7_du_shi_xiang_zhu__si_ku_quan_shu_ben__juan06.xhtml" title="杜詩詳註 (四庫全書本)/卷06">卷六</a>  <span style="color:#a66a4e">→</span></td></tr>
</tbody></table><span about="#mwt2">
</span><div class="kaiti" style="overflow: auto; height:90%; width:100%; writing-mode: vertical-rl; -webkit-writing-mode: vertical-rl; -o-writing-mode: vertical-rl; -ms-writing-mode: tb-rl;writing-mode: tb-rl; layout-flow: vertical-ideographic; overflow:auto; float:right;   font-size:150%; *display: inline; overflow: auto; padding: 9px; " about="#mwt2">
<meta typeof="mw:Includes/OnlyInclude"/><div class="poem" typeof="mw:Extension/poem" about="#mwt592"><p>　　欽定四庫全書<br/>
　　<span id="du_shi_xiang_zhu_juan_wu-n859" about="#mwt9" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#du_shi_xiang_zhu_juan_wu-n859" class="mw-selflink-fragment">杜詩詳註卷五</a></span><br/>
　　翰林院編修仇兆鰲撰<br/>
　　<span id="song_lu-n860" about="#mwt10" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#song_lu-n860" class="mw-selflink-fragment">送率<small about="#mwt11" typeof="mw:Transclusion">音帥</small>府程錄事還鄉</a></span><small about="#mwt12" typeof="mw:Transclusion">原注：程攜酒饌，相就取别。</small><br/><small about="#mwt13" typeof="mw:Transclusion">鶴注謂<span class="date" title="758年">乾元元年</span>在諫省作。據詩云「內愧突不黔」，則非為拾遺時矣，當是天寶十五年春作。　<span class="book-name">唐六典</span>：太子左右衛率府有錄事參軍。</small><br/>
　　鄙夫行衰謝，抱病昏忘<small about="#mwt14" typeof="mw:Transclusion">一作妄</small>集。常時往還人，記一不識<small about="#mwt15" typeof="mw:Transclusion">音志</small>十。程侯晚相遇，與語才傑立。薰然耳目開，頗覺聰明入。<br/><small about="#mwt16" typeof="mw:Transclusion">首言衰病遇程，精神頓豁。　<span class="book-name">杜臆</span>：公非真昏忘，待尋常不經意人，則如是耳。<br/>　<span class="book-name">東都賦</span>：鄙夫寡識。<br/>　<span class="book-name">前漢·彭宣傳</span>：數伏疾病，昏亂遺忘。<span class="book-name">南史·劉顯傳</span>：沈約曰：「老夫昏忘，聊記數事，不可至十」。<br/>　<span class="book-name">家語</span>：孔子遇程子於途，傾蓋而與之語終日。<br/>　才傑立，才氣卓立也。沈佺期詩：彼美稱才傑。<span class="book-name">徐稚傳</span>：角立傑出。<br/>　薰，乃薰炙之意。　<span class="book-name">韓詩外傳</span>：齊桓公得管仲、隰朋，曰：「吾得二子也，吾目加明，吾耳加聰。」</small><br/>
　　千載<small about="#mwt17" typeof="mw:Transclusion">上聲</small>得鮑叔，末契有所及。意鍾<small about="#mwt18" typeof="mw:Transclusion">一作中</small>老柏青，義動修蛇蟄。若人可數<small about="#mwt19" typeof="mw:Transclusion">音朔</small>見，慰我垂白泣。告<small about="#mwt20" typeof="mw:Transclusion">一作生</small>别無淹晷，百憂復<small about="#mwt21" typeof="mw:Transclusion">扶又切</small>相襲。<br/><small about="#mwt22" typeof="mw:Transclusion">此敘交誼相投，下二，惜别之意。　意鍾青柏，言交情長久。義動蟄蛇，言豪氣激發。此正可方鮑叔處。<br/>　<span class="book-name">史記</span>：管仲曰：「生我者父母，知我者鮑叔。」<br/>　陸機<span class="book-name">歎逝賦</span>：託末契於後生。<br/>　<span class="book-name">淮南子</span>：封豨修蛇。　<span class="book-name">易</span>：龍蛇之蟄，以存身也。<br/>　<span class="book-name">前漢·杜欽傳</span>：紅陽侯書：「誠哀老姊垂白」。注：白髮下垂也。鮑照詩：垂白對講書。<br/>　陸機詩序：悼心告别。</small><br/>
　　內愧突不黔，庶羞以<small about="#mwt23" typeof="mw:Transclusion">一作庶明似</small>賙給。素絲挈長魚，碧酒隨玉粒。途窮見交態，世梗悲路澀。東風吹春冰，泱漭<small about="#mwt24" typeof="mw:Transclusion">一作莽</small>后土濕。<small about="#mwt25" typeof="mw:Transclusion">此敘周卹之情，下二，臨别時景。<br/>　<span class="book-name">揚子</span>：墨突不黔。<br/>　曹植詩：樂飲過三爵，緩帶傾庶羞。<br/>　漢人<span class="book-name">為焦仲卿妻</span>詩：宛轉素絲繩。<br/>　杜修可曰：<span class="book-name">酒譜</span>：安期先生與神女會於圜丘，酣玄碧之酒。　<span class="book-name">戰國策</span>：粒米如玉。沈約詩：玉粒晨炊，華燭夜炳。<br/>　<span class="book-name">鄭當時傳</span>：<span class="source" title="史記·卷百二十·汲鄭列傳第六十·鄭當時傳">一貧一富，乃知交態</span>。<br/>　潘尼詩：世故尚未夷，崤函方路澀。<br/>　謝朓詩：晨光復泱漭。</small><br/>
　　念君惜羽翮，既飽更思戢。莫作翻雲鶻<small about="#mwt26" typeof="mw:Transclusion">胡骨切</small>，聞呼向禽急。<br/><small about="#mwt27" typeof="mw:Transclusion">末則送别丁寧，囑其歸而斂才也。　朱注：上云「與語才傑立」，錄事必負才敢為者，然世難方殷，當思斂戢，故又以向禽之鶻戒之。　此章前三段各八句，末段四句收。<br/>　盧注：鶻聞人呼，則向禽而撃。</small><br/>
　　<span id="zheng_fu_ma_chi_tai_xi_yu_zheng_guang_wen_tong_yin-n862" about="#mwt28" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#zheng_fu_ma_chi_tai_xi_yu_zheng_guang_wen_tong_yin-n862" class="mw-selflink-fragment">鄭駙馬池臺喜遇鄭廣文同飲</a></span><br/><small about="#mwt29" typeof="mw:Transclusion">此詩當作於<span class="date" title="757年">至德二載</span>之春，是年正月，安慶緒殺祿山，故詩中有燃臍句，想此時賊黨稍縱降官，鄭得回京也。黃鶴疑公與虔皆被拘東都，因飲駙馬池臺。按：公在長安，未嘗至東都，恐長安别有鄭駙馬池臺，不必指河南新安之池臺。又，是年九月克復西京，十二月，詔定從偽者之罪，虔貶台州司戶，若<span class="date" title="759年">乾元二年</span>春，公在諫省，不應與之同飲流連矣。　盧注：題曰廣文，稱舊官，表其志也。</small><br/>
　　不謂生戎馬，何知共酒盃。燃臍郿塢敗，握<small about="#mwt30" typeof="mw:Transclusion">宋景文作禿</small>節漢臣回。白髮千莖雪，丹心一寸<small about="#mwt31" typeof="mw:Transclusion">晉作片</small>灰。<br/><small about="#mwt32" typeof="mw:Transclusion">首敘廣文回京。平時不謂遭亂，遇亂何知復聚，喜處含悲，二語攝起全意。燃臍握節，幸其脱賊而來。白髮丹心，明其憂在君國也。<br/>　<span class="book-name">道德經</span>：天下無道，戎馬生於郊。<br/>　<span class="book-name">後漢書</span>：董卓築塢於郿，高厚七丈，號萬歲城。及呂布殺卓，尸卓於市。天時始熱，卓素充肥，脂流於地，守尸吏燃火置卓臍中，光明達曙。　<span class="book-name">唐書</span>：<span class="date" title="757年">至德二載</span>正月，嚴莊與祿山子慶緒，謀殺祿山，使帳下李猪兒以大刀斫其腹，腸潰於床而死，事與卓類。當時虔陷賊中，偽授水部，詐稱風緩，以密章達靈武，蓋雖身在賊庭而志存王室，故以蘇武比之。<br/>　晁以道家有宋子京手書少陵詩一卷，「握節漢臣回」，乃是「禿節」，考<span class="book-name">本傳</span>云：蘇武仗漢節牧羊，卧起持旄，節盡落，留十九年而還。楊升菴引<span class="book-name">張衡傳</span>蘇武以禿節效貞為証。今按：禿節雖本<span class="book-name">張衡傳</span>，然握節字却有三據，<span class="book-name">左傳</span>：襄公之難，公子邛握節以死。<span class="book-name">晉書·王機傳</span>：機入廣州，郭訥衆皆散，乃握節避機，機就訥求節，訥歎曰：「昔蘇武不失其節，前史以為美談」。祖孫登詩：握節暮看羊。公詩蓋兼用之。且蘇武在外多年，故節旄禿落，鄭陷賊止一年，自當從握節也。<br/>　宋之問詩：鬒髮俄成素，丹心巳作灰。傅玄詩：丹心為寸傷。</small><br/>
　　别離經死<small about="#mwt33" typeof="mw:Transclusion">一作此</small>地，披寫忽登臺。重<small about="#mwt34" typeof="mw:Transclusion">平聲</small>對秦簫發，俱過<small about="#mwt35" typeof="mw:Transclusion">平聲</small>阮宅<small about="#mwt36" typeof="mw:Transclusion">一作巷</small>來。留連<small about="#mwt37" typeof="mw:Transclusion">一作醉留</small>春夜舞<small about="#mwt38" typeof="mw:Transclusion">一作席</small>，淚落强<small about="#mwt39" typeof="mw:Transclusion">豈兩切，一作更</small>徘徊<small about="#mwt40" typeof="mw:Transclusion">一云：醉連春苑夜，舞淚落徘徊</small>。<br/><small about="#mwt41" typeof="mw:Transclusion">　此記同飲心事。次句，點池臺。三四，駙馬叔姪。末乃悲歡離合，一時交集之情，仍與章首相應。　此章兩段，各六句。<br/>　<span class="book-name">韓信傳</span>：陷之死地而後生。<br/>　桓玄書：忝任在遠，是以披寫事實。<br/><span class="book-name">晉書</span>：阮籍與兄子咸居道南，諸阮居道北。<br/>　<span class="book-name">齊書·謝朓傳</span>：留連晤對。<br/>　<span class="book-name">古詩為焦仲卿妻</span>：淚落便如寫。　<span class="book-name">楚辭</span>：周徘徊以漢渚。</small><br/>
　　<span id="zi_jing_cuan_zhi_feng_xiang_xi_da_xing_zai_suo-n865" about="#mwt42" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#zi_jing_cuan_zhi_feng_xiang_xi_da_xing_zai_suo-n865" class="mw-selflink-fragment">自京竄至鳳翔喜達行在所</a></span><br/><small about="#mwt43" typeof="mw:Transclusion">從<span class="book-name">英華</span>諸本，無上六字。　朱注：<span class="book-name">舊書</span>：<span class="date" title="757年">至德二載</span>，肅宗自彭原幸鳳翔，時改扶風為鳳翔郡。按舊注：公自京竄至鳳翔，在<span class="date" title="757年">至德二年</span>夏四月。　<span class="book-name">漢書·武帝紀</span>：徵詣行在所。蔡邕<span class="book-name">獨斷</span>曰：天子以四海為家，謂所居為行在所。顏注：當是行所在所也。</small><br/>
　　西憶岐陽信，無人遂却回。眼穿當<small about="#mwt44" typeof="mw:Transclusion">一作看</small>落日，心死著<small about="#mwt45" typeof="mw:Transclusion">涉略切</small>寒灰。茂<small about="#mwt46" typeof="mw:Transclusion"><span class="book-name">英華</span>作茂，别作霧</small>樹行相引，連山<small about="#mwt47" typeof="mw:Transclusion">趙作連山，一作蓮峰</small>望忽<small about="#mwt48" typeof="mw:Transclusion">一作或</small>開。所親驚老瘦，辛苦賊中來。<br/><small about="#mwt49" typeof="mw:Transclusion">首章，自京赴鳳翔。　眼穿落日，承西憶。心著寒灰，承無人。依樹傍山，間道奔竄之跡。辛苦賊中，親知驚問之詞。<br/>　岐陽，即鳳翔，在長安之西，故云西憶。<span class="book-name">輿地廣記</span>：岐陽縣，漢美陽縣地，<span class="book-name">詩</span>所謂「居岐之陽」即此。唐省入扶風縣，為岐陽鎮。<br/>　却回，謂退回之人。<br/>　<span class="book-name">莊子</span>：心可如死灰乎。鮑照詩：寒灰滅更燃。黃生曰：岐陽信，望官軍之再舉，唯眼穿心死，因始為脫身之計也。<br/>　劉向<span class="book-name">新序</span>：晝遊乎茂樹。<br/>蓮峰，舊注指華州蓮花峰。朱注云：公自金光門出，西歸鳳翔，不應走華陰道，當依趙次公作連山為是。謝朓詩：遥樹匝清陰，連山周遠淨。<br/>　<span class="book-name">漢書注</span>：所親，素所親任也。曹植詩：果得心所親。<br/>　李陵書：不顧流離辛苦。</small><br/>
　　愁思<small about="#mwt51" typeof="mw:Transclusion">去聲</small>胡笳夕，凄涼漢苑春。生還今日事，間<small about="#mwt52" typeof="mw:Transclusion">去聲</small>道暫時人。司隸章初睹，南陽氣巳新。喜心翻倒極，嗚咽<small about="#mwt53" typeof="mw:Transclusion">入聲</small>淚<small about="#mwt54" typeof="mw:Transclusion">一作涕</small>沾巾。<br/><small about="#mwt55" typeof="mw:Transclusion">下二章，喜達行在所。　此承上賊中來，故接以「愁思胡笳夕」。　今日生還，得覩中興氣象。間道暫免，尚覺嗚咽傷心。三四分領，下段說出喜極而悲。苑中花木之地，春尚凄涼，以賊兵蹂躪其中也。暫時人，謂生死懸於頃刻。<br/>　秦嘉詩：愁思難為數。　蔡琰詩：胡笳動兮邊馬鳴。<br/>　沈約詩：凄涼霜野。　<span class="book-name">三輔黃圖</span>：漢有三十六苑。<span class="book-name">通鑑</span>：祿山使安忠順將兵屯苑中，以鎮關中。<br/><span class="book-name">漢書</span>：班昭上書，乞超生還，復見闕庭。<br/>　又，班超從間道至疏勒。注：間道，伺其間隙之道而行。<br/>　<span class="book-name">光武紀</span>：更始以帝行司隸校尉，置官屬，作文移，一如舊章。傅亮<span class="book-name">進宋元帝詔</span>：東京父老，重覩司隸之章。<br/>　<span class="book-name">光武紀</span>：望氣者蘇伯阿為王莽使，至南陽，遥望見春陵郭，唶曰：「氣佳哉，鬱鬱蔥蔥」。<br/>　翻倒，翻喜為悲也。<span class="book-name">木蘭詩</span>：喜極成悲傷。<br/>　蔡琰詩：行路亦嗚咽。　曹植<span class="book-name">哀詞</span>：淚流射而霑巾。<span class="book-name">世說</span>：桓玄以手巾掩淚。</small><br/>
　　死去憑誰報，歸來始自憐。猶瞻太白雪，喜遇武功天。影靜千官<small about="#mwt56" typeof="mw:Transclusion">一作門</small>裏，心蘇七校前。今朝漢社稷，新數<small about="#mwt57" typeof="mw:Transclusion">所主切</small>中<small about="#mwt58" typeof="mw:Transclusion">張仲切</small>興年。<br/><small about="#mwt59" typeof="mw:Transclusion">此承上「暫時人」，故接以「死去憑誰報」。　瞻雪遇天，幸依行在矣。千官七校，親覩朝班矣。新數中興，從此治安矣。皆寫出破愁為喜。　趙汸注：脱一生於萬死，在道時猶不覺，及歸乃自憐耳，起語悲痛。奔波初定，故曰影靜。精神頓爽，有似心蘇。官指文臣，校乃武衛。<br/>　陶潛詩：死去何所道。　報，報信也。<br/>　陶詩：歸來夜未央。　顧注：前曰生還，此曰歸來，總以君之所在為歸耳。　魏文帝詩：私自憐兮孤棲。<br/>　<span class="book-name">地圖記</span>：太白山甚高，上常積雪，無草木。<span class="book-name">辛氏三秦記</span>：太白山，在武功縣南，去長安三百里。<span class="book-name">錄異記</span>：金星之精，墜於終南，號為太白，其精化為白石，狀如美玉，常有紫氣覆之。<span class="book-name">唐書</span>：鳳翔府郿縣有太白山。<br/>　<span class="book-name">長安志</span>：京兆武功縣，以武功山得名。<span class="book-name">三秦記</span>：武功太白，去天三百。曰武功天，至此得見天日也。<br/>　<span class="book-name">荀子</span>：古者天子千官。<span class="book-name">漢書·嚴助傳</span>：奉千官之供。<br/>蘇，蘇醒也。　<span class="book-name">漢書</span>：京師有南北軍屯，至武帝平百越，內增七校。　注：中壘、屯騎、步兵、越騎、長水、胡騎、射聲、虎賁，凡八校尉。胡騎不常置，故言七校。<br/>　<span class="book-name">詩</span>：以永今朝。<br/>　<span class="book-name">東皋雜錄</span>：毛公<span class="book-name">詩序</span>：<span class="book-name">蒸民</span>，任賢使能，使周室中興焉。陸德明<span class="book-name">釋文</span>讀去聲。故杜云「新數中興年」，又「百年垂死中興時」。</small><br/>
　　<small about="#mwt61" typeof="mw:Transclusion">黃生曰：公若潛身晦跡，可徐待王師之至，必履危蹈險，歸命朝廷，以素負匡時報主之志，不欲碌碌浮沉也。<br/>　趙汸注：題曰「喜達行在所」，而詩多追說脱身歸順，間關跋涉之情狀，所謂痛定思痛，愈於在痛時也。<br/>今按：首章曰心死，次章曰喜心，末章曰心蘇，脉絡自相照應。首章見親知，次章至行在，末章對朝官，次第又有淺深。</small><br/>
　　<span id="song_fan_er_shi_san_shi_yu_fu_han_zhong_pan_guan-n867" about="#mwt63" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#song_fan_er_shi_san_shi_yu_fu_han_zhong_pan_guan-n867" class="mw-selflink-fragment">送樊二十三侍御赴漢中判官</a></span><br/><small about="#mwt64" typeof="mw:Transclusion">此是<span class="date" title="757年">至德二載</span>，初赴行在時作。肅宗在鳳翔，兩京未恢復，故有頓兵岐梁，二京未收之句。公尚未拜拾遺，故云「我無匡復資」。　<span class="book-name">唐書</span>：漢中郡，屬山南道，本梁州漢川郡，天寶元年改漢中郡。<span class="date" title="784年">興元元年</span>昇為興元府。</small><br/>
　　威弧不能弦，自爾無寧歲。川谷血横<small about="#mwt66" typeof="mw:Transclusion">去聲</small>流，豺狼沸相噬。<br/><small about="#mwt67" typeof="mw:Transclusion">首歎天寶致亂之由。　明皇不能早除祿山，以致禍亂連年，故云「威弧不能弦，自爾無寧歲」。<br/>　<span class="book-name">易</span>：弦木為弧，剡木為矢，弧矢之利，以威天下。揚雄<span class="book-name">河東賦</span>：彏天狼之威弧。錢箋：<span class="book-name">天官書</span>：西宮七宿觜星，東有大星曰狼，狼下四星曰弧，弧屬矢，擬射於狼，弧不直狼，則盜賊起，所謂不能弦也，下故有「豺狼沸相噬」之句。<br/>　<span class="book-name">國語</span>：自子之行，晉無寧歲。<br/>　<span class="book-name">法言</span>：原野厭人之肉，川谷流人之血。<span class="book-name">孟子</span>：洪水横流。<br/>　後漢張綱曰：豺狼當道。</small><br/>
　　天子從北來，長驅振凋敝。頓兵岐梁下，却跨沙漠裔。二京陷未收，四極我得制。蕭索<small about="#mwt68" typeof="mw:Transclusion">一作瑟</small>漢水清，緬<small about="#mwt69" typeof="mw:Transclusion">音勉</small>通淮湖<small about="#mwt70" typeof="mw:Transclusion">一作河</small>税。<br/><small about="#mwt71" typeof="mw:Transclusion">此言肅宗興復之勢。　靈武，在鳳翔之北，故曰北來。岐梁二山，在鳳翔境內，王師在焉。沙漠裔，回紇方許助兵也。四極制，四方猶奉唐朔也。漢水連接淮湖，當時貢賦得以不絕矣，二句切漢中。<br/>　陳琳書：長驅山河。朝至暮捷。　<span class="book-name">漢書·酷吏傳</span>：吏民益凋敝。<br/>　諸葛武侯<span class="book-name">遣陳震往吳論</span>：頓兵相持。　杜篤<span class="book-name">論都賦</span>：衍陳於岐梁。<br/>　李陵詩：經萬里兮度沙漠。　中國之有外夷，猶衣之有裔也。<br/>　<span class="book-name">晉書·儒林傳</span>：二京繼踵以淪胥。<br/>　<span class="book-name">爾雅</span>：東至於泰遠，西至於邠國，南至於濮鈆，北至於祝栗，謂之四極。<span class="book-name">漢·禮樂志</span>：四極爰輳。師古曰：四方極遠之處也。<br/>　阮籍詩：蕭索人所悲。<span class="book-name">漢書注</span>：索，盡也。　漢水在漢中。<br/>　緬，遠也。　<span class="book-name">西都賦</span>：東郊則有通溝大漕，潰渭洞河，泛舟山東，控引淮湖。<span class="book-name">通鑑</span>：<span class="date" title="756年">至德元載</span>十月，第五琦請以江淮租庸，市輕貨，泝江漢而上，至洋州，令漢中王瑀陸運至扶風以助軍，上從之。</small><br/>
　　使<small about="#mwt72" typeof="mw:Transclusion">去聲</small>者紛星散，王綱尚旒綴。南伯從事賢，君行立談際。坐<small about="#mwt73" typeof="mw:Transclusion">一作生</small>知七曜曆，手畫三軍勢。冰雪淨聰明，雷霆走精銳。<br/><small about="#mwt74" typeof="mw:Transclusion">此言侍御才堪經世。使者星散，經營邊事也。王綱旒綴，人心繫屬也。南伯，指漢中王瑀。從事，指府中幕僚。立談，起下四句。聰明，承七曜。精銳，承三軍。此稱其智勇過人。　<span class="book-name">杜臆</span>：冰雪雷霆一聯，篇中警語，言明而且斷，方能濟世也。<br/>　古詩：星使日夜馳。<span class="book-name">春秋斗運樞</span>：璇璣星散。<br/>　曹冏<span class="book-name">六代論</span>：王綱弛而復張。　<span class="book-name">詩</span>：為下國綴旒。注：綴，結也。旒，旗之垂者，言天子為諸侯所繫屬，如旗之縿，為旒所綴也。<span class="book-name">公羊傳</span>：君若綴旒然。劉琨<span class="book-name">勸進書</span>：國家之危，有若綴旒。<br/>　<span class="book-name">通鑑</span>：<span class="date" title="756年">至德元載</span>七月，玄宗以隴西公瑀為漢中王、梁州都督、山南西道采訪防禦使。<br/>　<span class="book-name">史記</span>：虞卿立談而取卿相。<br/>　<span class="book-name">唐·藝文志</span>：吳伯善<span class="book-name">陳七曜曆</span>五卷。<span class="book-name">何承天集</span>有<span class="book-name">既往七曜曆</span>，每記其得失。<span class="book-name">通志</span>：日、月、歲星、熒惑、填星、太白、辰星也。<span class="book-name">北史</span>：劉焯博學洽聞，如<span class="book-name">九章算術</span>、<span class="book-name">周髀七曜書</span>，莫不覆其本根，窮其秘要。<br/>　<span class="book-name">李德林集</span>：口授兵書，手畫行陣。<span class="book-name">漢書</span>：張千秋擊烏桓還，霍光問戰鬥方略，山川形勢，千秋口對兵事，畫地成圖，無所忘失。<br/>　江總詩：淨心抱冰雪。<br/><span class="book-name">左傳</span>：畏之如雷霆。晉劉弘表：奮揚雷霆，折衝萬里。　<span class="book-name">通鑑</span>：劉牢之為參軍，領精銳為前鋒。</small><br/>
　　幕府輟<small about="#mwt76" typeof="mw:Transclusion">疑作綴</small>諫官，朝<small about="#mwt77" typeof="mw:Transclusion">音潮</small>廷無此<small about="#mwt78" typeof="mw:Transclusion">一作比</small>例。至尊方旰食，仗爾布嘉惠。補闕暮徵入，柱史晨征憩<small about="#mwt79" typeof="mw:Transclusion">樊作：補闕入柱史，晨征固多憩</small>。正當艱難時，實藉長久計。<br/><small about="#mwt80" typeof="mw:Transclusion">此言朝廷倚侍御以為重。　諫官作判，此乃破例用人，正以邊防警急，故暮入晨征耳。有久長計，則可以布嘉惠矣。<br/>　<span class="book-name">左傳</span>：伍奢曰：「楚君大夫，其旰食乎」。注：旰，晏也。<br/>　賈誼賦：恭承嘉惠兮。<br/>　張綖注：補闕，諫官也。蕭望之願在朝補闕。<br/>　鶴曰：御史在殿柱之間，亦謂之柱下史，秦改為侍御史。張蒼自秦時為御史，主柱下方書，即其任也。<span class="book-name">通典</span>：侍御史，於周為柱下史，一名柱後史。　征憩，征行不遑少憩也。<br/>　<span class="book-name">詩</span>：天步艱難。</small><br/>
　　迴風吹獨樹，白日照執袂。慟哭蒼煙根，山門萬重<small about="#mwt81" typeof="mw:Transclusion">平聲，一作里</small>閉。居人莽牢落，遊子方迢遞。徘徊悲生離，局促老一世。<br/><small about="#mwt82" typeof="mw:Transclusion">此敘送别情景。　獨樹，比居者。執袂，送行者。蒼煙暮凝，山門夕閉，說得臨别凄涼。居人，公自謂。遊子，指侍御。生離，頂遊子。局促，頂居人。<br/>　古詩：迥風動地。何遜詩：天邊看獨樹。<br/>　隋蕭子隆詩：山門一已絕。<br/>　<span class="book-name">詩</span>：巷無居人。　<span class="book-name">上林賦</span>：牢落陸離。牢落，寥落也。<br/>　魏文帝詩：遊子戀所生。　何遜詩：迢遞封畿外。<br/>　前漢<span class="book-name">天馬歌</span>：神裴回，若流放。此徘徊所出。　吳邁遠詩：生離不可聞。<br/><span class="book-name">前漢·灌夫傳</span>：今日廷論，局趣效轅下駒。劉楨詩：天地無期竟，民生甚局促。</small><br/>
　　陶唐歌遺民，後漢更<small about="#mwt83" typeof="mw:Transclusion">平聲</small>列<small about="#mwt84" typeof="mw:Transclusion">一作别</small>帝。我<small about="#mwt85" typeof="mw:Transclusion">一作恨</small>無匡復資<small about="#mwt86" typeof="mw:Transclusion">一作姿</small>，聊欲從此逝。<br/><small about="#mwt87" typeof="mw:Transclusion">末以自敘作結。　唐祚中興，故比之後漢列帝。公未授官，故自言遺民欲逝。　此章首尾各四句，中四段各八句。<br/><span class="book-name">左傳</span>：季札請觀周樂，為之歌<span class="book-name">唐</span>，曰：「思深哉，其有陶唐氏之遺民乎」。<br/>　後漢自光武以下，凡十二帝。<br/>　殷仲文表：匡復社稷，大弘善類。<br/>　<span class="book-name">漢書</span>：高帝曰：「公等皆去，吾亦從此逝矣」。阮籍詩：吾將從此逝。逝，謂隱去也。</small><br/>
　　<small about="#mwt88" typeof="mw:Transclusion">胡夏客曰：公<span class="book-name">送樊侍御</span>，<span class="book-name">送從弟亞</span>，<span class="book-name">送韋評事</span>三詩，感概悲壯，使人懦氣亦奮，宜其躬遇中興，此聲音之通乎時命者也。</small><br/>
　　<span id="song_wei_shi_liu-n870" about="#mwt75" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#song_wei_shi_liu-n870" class="mw-selflink-fragment">送韋十六評事充同谷防禦判官</a></span><br/><small about="#mwt89" typeof="mw:Transclusion">鶴注：此<span class="date" title="757年">至德二載</span>作，故詩中有行在鳳翔等句。　鮑曰：舊注以為韋宙。宙乃宣宗時人，誤矣。　<span class="book-name">舊唐書</span>：成州同谷郡，屬山南西道，秦置隴西郡，<span class="date" title="742年">天寶元年</span>改為同谷郡，<span class="date" title="758年">乾元元年</span>復為成州。　<span class="book-name">通鑑</span>：<span class="date" title="755年">天寶十四載</span>冬，安祿山反，郡當賊衝者始置防禦使。</small><br/>
　　昔没賊中時，潛與子同遊。今歸行在所，王事有去留。<br/><small about="#mwt90" typeof="mw:Transclusion">從交情聚散敘起。　去，指韋。留，自謂。<br/>　<span class="book-name">莊子</span>：莊子與惠子同遊濠梁之上。<br/>　<span class="book-name">詩</span>：王事靡盬。　顧歡詩：達生任去留。</small><br/>
　　偪側兵馬間，主憂急良籌。子雖軀幹小，老<small about="#mwt91" typeof="mw:Transclusion">一作志</small>氣横<small about="#mwt92" typeof="mw:Transclusion">去聲</small>九州。挺身艱難際，張目視寇<small about="#mwt93" typeof="mw:Transclusion">一作仇</small>讎。朝<small about="#mwt94" typeof="mw:Transclusion">音潮</small>廷壯其節，特<small about="#mwt95" typeof="mw:Transclusion">舊作奉</small>詔令<small about="#mwt96" typeof="mw:Transclusion">平聲</small>參謀。<br/><small about="#mwt97" typeof="mw:Transclusion">此言評事忠勇，故朝廷命判邊方。<br/><span class="book-name">西京賦</span>：駢闐偪側。　<span class="book-name">後漢·馮異傳</span>：夜勒兵馬。<br/>　<span class="book-name">范睢傳</span>：主憂臣辱。<br/>　<span class="book-name">晉·載記</span>：劉曜討陳安於隴城，安死，人歌曰：「隴上健兒有陳安，軀幹雖小腹中寬，愛養將士同心肝。」<br/>　<span class="book-name">北山移文</span>：霜氣横秋。<br/>　<span class="book-name">杜臆</span>：挺身張目句，讀之令人髮指。　<span class="book-name">谷永傳</span>：挺身晨夜，與羣小為隨。顏注：挺，引也。<br/>　曹植<span class="book-name">冬獵篇</span>：張目決眥。　杜修可曰：視寇讎，借用孟子語。<br/>　壯其節，令參謀，皆就朝廷言。「奉詔」二字，當作「特詔」，語氣方順，且與下文受辭不犯重。</small><br/>
　　鑾輿駐鳳翔，同谷為咽喉。西扼弱水道，南鎮枹<small about="#mwt98" typeof="mw:Transclusion">音孚</small>罕<small about="#mwt99" typeof="mw:Transclusion">一作氐羌</small>陬。此邦承平日，剽劫吏所羞。況乃胡未滅，控帶莽悠悠。<br/><small about="#mwt100" typeof="mw:Transclusion">此言同谷重地，故控馭必須得人。<br/>　<span class="book-name">西都賦</span>：乘鑾輿。<span class="book-name">晉書</span>：劉暾表：人想鑾輿之聲。<br/>　三國楊洪曰：漢中，益州咽喉。<br/>　<span class="book-name">禹貢</span>：弱水既西。<span class="book-name">寰宇記</span>：弱水自甘州刪丹縣界，流入張掖縣北。<br/>　<span class="book-name">漢書</span>：金城郡有枹罕縣。<span class="book-name">唐書</span>：河州治枹罕縣。<span class="book-name">唐志</span>：安昌郡，本枹罕郡，又有枹罕縣，在隴右道，與弱水同道。<br/>　<span class="book-name">詩</span>：此邦之人。　<span class="book-name">漢·食貨志</span>：時據承平之世。<br/>　<span class="dynasty">周</span><span class="name">崔猷</span>書：控帶京洛。</small><br/>
　　府中韋使<small about="#mwt101" typeof="mw:Transclusion">去聲</small>君，道足示懷柔。令姪才俊茂，二美又何求。<br/><small about="#mwt102" typeof="mw:Transclusion">此言幕府同事之賢。　韋使君，蓋指防禦使，必評事之叔也。<br/>　<span class="book-name">前出師表</span>：宮中府中，俱為一體。府中，幕府之中也。　<span class="book-name">前漢·王訢傳</span>：使君顓殺生之柄。顏師古注：為使者，故謂之使君。<br/>　<span class="book-name">漢書·段會宗傳</span>：總領百蠻，懷柔殊俗。<br/>揚雄<span class="book-name">蜀都賦</span>：宗生族攢，俊茂豐美。</small><br/>
　　受詞太白脚，走馬仇池頭。古色<small about="#mwt103" typeof="mw:Transclusion">一作邑</small>沙土裂，積陰雲雪稠<small about="#mwt104" typeof="mw:Transclusion">一作霜雪稠，一作雪雲稠，一作積雪陰雲稠</small>。羌父豪猪靴<small about="#mwt105" typeof="mw:Transclusion">一作帽</small>，羌兒青兕裘<small about="#mwt106" typeof="mw:Transclusion">晉作漢兵黑貂裘</small>。吹角向月窟，蒼山<small about="#mwt107" typeof="mw:Transclusion">一作山蒼</small>旌旆愁。鳥驚出死樹，龍怒拔老湫。古來無人境，今代横戈矛。<br/><small about="#mwt108" typeof="mw:Transclusion">此言同谷凄涼之景。上六記風土，下六記屯兵。　旌旆愁，謂帶愁慘之容。鳥驚龍怒，兵馬震動故也。<br/>　太白，注見前。<br/>　曹植詩：走馬長楸間。　<span class="book-name">舊唐書</span>：成州上祿縣，白馬羌所處，州南八十里有仇池山。<span class="book-name">辛氏三秦記</span>：仇池山上廣百頃，地平如砥。其南北有出路，東西絕壁萬仞，上有數萬家，一人守道，萬夫莫向，山勢自然有樓櫓却敵之狀。東西二門，盤道可七里，上多岡阜泉源。<br/>　<span class="book-name">前漢書音義</span>：沙土曰漠，即今磧也。<br/>　陸機<span class="book-name">苦寒行</span>：凝冰結重澗，積雪被長巒。陰雲興巖側，悲風鳴樹端。<br/>　<span class="book-name">長楊賦</span>：搤熊羆，拖豪猪。<span class="book-name">山海經</span>：豪彘，狀如豚而白毛。注：能以脊上豪射物，江東呼為豪猪。<br/>　宋玉<span class="book-name">招魂</span>：君王親發兮憚青兕。<span class="book-name">說文</span>：兕，如野牛，青色，皮厚可為鎧。<br/>　吹角，注見<span class="book-name">遣興</span>詩。　月窟，西極之地。<span class="book-name">長楊賦</span>：西壓月崛。<br/>　揚雄<span class="book-name">蜀都賦</span>：蒼山隱天。<br/>　後漢唐羌疏：鳥驚風發。　何遜詩：百年積死樹。　趙曰：吳平為句章州，門前忽生一株青桐樹，上有歌謠之聲，平惡而斫之。平隨軍三年，死樹欻自還，立於故根上，樹顛空中歌曰：「死樹今更青，吳平尋當歸。」<br/>　<span class="book-name">水經注</span>：龍怒，當時大雨。　洙曰：湫水，在涇州界，興雲雨，土俗亢旱，每於此求之。相傳云龍之所居，天下山川隈曲有之。<br/><span class="book-name">天台賦</span>：卒踐無人之境。<br/>　<span class="book-name">詩</span>：修我戈矛。</small><br/>
　　傷哉文儒士，憤激馳林丘。中原正格鬥，後會何緣由。百年賦命定，豈料<small about="#mwt110" typeof="mw:Transclusion">平聲</small>沉與浮。且復<small about="#mwt111" typeof="mw:Transclusion">扶又切</small>戀良友，握手步道周。論<small about="#mwt112" typeof="mw:Transclusion">平聲</small>兵遠壑靜<small about="#mwt113" typeof="mw:Transclusion">一作凈</small>，亦可縱冥搜。題詩得秀句，札翰時相投。<br/><small about="#mwt114" typeof="mw:Transclusion">末敘臨别繾綣之情。　上八送韋，下四望韋。　文士馳林，公未受職也，故云浮沉難料。　吴論：論兵既定，使遠壑清靜。亦可冥搜得句，投寄相慰也。　此章起首中腰皆四句，前二段各八句，後二段各十二句。<br/>　<span class="book-name">論衡</span>：上書白記者，文儒也。<span class="book-name">晉·儒林傳</span>：迄於孝武，蔚為文儒。<br/>　謝安詩：寄傲林丘。<br/>　<span class="book-name">漢書·武五子傳</span>：主人遂格鬥死。注：相抱而殺之曰格。<br/>　<span class="book-name">孔叢子</span>：後會何期。<br/>　王粲<span class="book-name">傷天賦</span>：惟皇天之賦命。<span class="book-name">抱朴子</span>：賦命宜均。<br/>　浮沉，謂此後遭際難知。司馬遷書：從俗浮沉，與時俯仰。<br/>　<span class="book-name">詩</span>：有杕之杜，生於道周。師氏曰：道，邊也。<br/>　<span class="book-name">吳越春秋</span>：孫子一旦與吳王論兵。　江淹詩：夙齡愛遠壑。<br/>　鍾嶸<span class="book-name">詩品</span>：奇章秀句，往往警遒。<br/>　劉楨詩：投翰長歎息。</small><br/>
　　<span id="shu_huai-n871" about="#mwt115" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#shu_huai-n871" class="mw-selflink-fragment">述懷</a></span><br/><small about="#mwt116" typeof="mw:Transclusion">鶴注：此當是<span class="date" title="757年">至德二載</span>夏，拜拾遺後作。　王彦輔曰：阮籍有<span class="book-name">述懷</span>詩。</small><br/>
　　去年潼關破，妻子隔絕久。今夏草木長，脱身得西走。麻鞋見天子，衣袖見<small about="#mwt117" typeof="mw:Transclusion">音現，一作露</small>兩肘。朝<small about="#mwt118" typeof="mw:Transclusion">音潮</small>廷慜生還，親故傷老醜。涕淚受拾遺，流離主恩厚。柴門雖得去，未忍即開口。<br/><small about="#mwt119" typeof="mw:Transclusion">此受職行在而回念室家也。　<span class="book-name">杜臆</span>：草木叢長，故可潛身西走。揮涕受官，以流離而感主恩也，故不忍開口言歸。<br/>　杜氏<span class="book-name">通典</span>：潼關，本名衝關，言河流所衝也。<br/><span class="book-name">洛陽伽藍記</span>：土風隔絕。<br/>　陶潛詩：孟夏草木長。<br/>　王叡<span class="book-name">炙轂子</span>：夏商以草為屩。左氏曰：扉，屨也，至周以麻為之，謂之麻鞋，貴賤通著。<span class="book-name">顏氏家訓</span>：麻鞋一屋。<br/>　<span class="book-name">莊子</span>：原憲捉襟而肘見。<br/>　魏文帝<span class="book-name">與吳質書</span>：親故多離。　阮籍詩：夕暮成老醜。<br/>　蔡琰<span class="book-name">笳曲</span>：涕淚交垂。　<span class="book-name">通典</span>：武后置左右拾遺二人，掌供奉諷諫。　公本傳：<span class="date" title="757年">至德二年</span>，亡走鳳翔，謁上，拜左拾遺。　錢箋：甫拜拾遺，在至德二載五月十六日，命中書侍郎張鎬齎符告諭。今湖廣岳州平江縣裔孫杜富家，尚藏此敕。敕用黃紙，高廣皆可四尺，字大二寸許，年月有御寶，寶方五寸許。<br/><span class="book-name">詩</span>：流離之子。　王褒<span class="book-name">講德論</span>：主恩滿溢。<br/>　陶潛詩：長吟掩柴門。<br/>　<span class="book-name">南史</span>：<span class="name">鄭灼</span>夢與皇侃遇於塗，侃謂曰：「鄭郎開口」。</small><br/>
　　寄書問三川，不知家在否。比<small about="#mwt120" typeof="mw:Transclusion">必意切</small>聞同罹禍，殺戮到雞狗。山中漏茅屋，誰復<small about="#mwt121" typeof="mw:Transclusion">扶又切</small>依戶牖。摧頹蒼松根，地冷骨未朽。幾人全性命，盡室豈相偶。嶔岑<small about="#mwt122" typeof="mw:Transclusion">一作崟</small>猛虎場，鬱結迴我首。<br/><small about="#mwt123" typeof="mw:Transclusion">此寄書至家，恐其遭亂難保也。　朱注：<span class="book-name">通鑑</span>：祿山初反，自京畿、鄜坊至於岐隴皆附之。時所在寇奪，故以家之罹禍為憂。破屋誰依，室無人矣。摧頹骨冷，死者久矣。居民稀少，故猛虎縱横。<br/>　魏文帝詩：寄書浮雲往不還。　舊注：三川在鄜州南，公之家寓焉。<br/>　<span class="book-name">淮南子</span>：賦斂無度，殺戮不止。　<span class="book-name">漢·獻帝紀</span>：董卓悉燒長安宮廟官府，二百里內，室屋蕩盡，無復雞犬。<br/>　庾信<span class="book-name">小園賦</span>：穿漏茅茨。<br/>　鮑照詩：開軒當戶牖。<br/>　曹植詩：何意今摧頹。<br/>　江淹<span class="book-name">去故鄉賦</span>：寧歸骨於松柏。<br/>　<span class="book-name">出師表</span>：苟全性命於亂世。<br/>　<span class="book-name">左傳</span>：盡室以行。<br/>　陸厥詩：嶔岑鬱上干。<br/>　<span class="book-name">楚辭</span>：獨鬱結其誰語。</small><br/>
　　自寄一封書，今已十月後。反畏消息來，寸心亦何有。漢運初中<small about="#mwt125" typeof="mw:Transclusion">去聲</small>興，生平老耽酒。沉思歡會處，恐作窮獨<small about="#mwt126" typeof="mw:Transclusion">一作塗</small>叟。<br/><small about="#mwt127" typeof="mw:Transclusion">末傷家信杳然，又恐存亡莫必也。　書斷則疑，書來則畏，正恐家室盡亡，將來歡會之處，反成窮獨之人耳。　此章前二段各十二句，末段八句收。<br/>　<span class="book-name">越世家</span>：陶朱公為一封書，遺故所善莊生。<br/>　趙次公曰：十月，謂自去年寄書，已經十月，非指孟冬之十月。公往問家室，在閏八月初吉，此詩尚在閏月之前。<br/>　謝靈運詩：寸心若不亮。<br/>　<span class="book-name">晉書</span>：阮咸躭酒浮虛。<br/>　曹植詩：歡會難再遇。</small><br/>
　　<small about="#mwt128" typeof="mw:Transclusion">申涵光曰：「麻鞋見天子，衣袖露兩肘」，一時君臣草草，狼籍在目。「反畏消息來，寸心亦何有」，非身經喪亂，不知此語之真。此等詩，無一語空閒，只平平說去，有聲有淚，真三百篇嫡派。人疑杜古鋪敘太實，不知其淋漓慷慨耳。</small><br/>
　　<span id="de_jia_shu-n872" about="#mwt129" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#de_jia_shu-n872" class="mw-selflink-fragment">得家書</a></span><br/><small about="#mwt130" typeof="mw:Transclusion">鶴注：此是<span class="date" title="757年">至德二載</span>秋，在鳳翔作。</small><br/>
　　去憑遊客寄<small about="#mwt132" typeof="mw:Transclusion">一云休汝騎</small>，來為<small about="#mwt133" typeof="mw:Transclusion">去聲</small>附家書。今日知消息，他鄉且舊居。熊兒幸無恙，驥子最憐渠。臨老羈孤極，傷時會合疏。<br/><small about="#mwt134" typeof="mw:Transclusion">此喜得家書，猶傷父子相隔也。<br/>　顏延之詩：曷為久遊客。<br/>　<span class="book-name">杜臆</span>：家在他鄉之舊居，幸無轉徙也。他鄉，指鄜州。古樂府：他鄉各異縣。　陶潛詩：相將還舊居。<br/>舊注：驥子、熊兒，二子小字。胡夏客曰：驥，當是宗文。熊，當是宗武。　李陵<span class="book-name">答蘇武書</span>：足下胤子無恙。<span class="book-name">風俗通</span>：噬蟲曰恙。古者，人多露宿，為恙所嚙，故早相見，必相勞問曰：無恙乎。<br/>　<span class="book-name">月賦</span>：羈孤遞進。<br/>　曹植詩：會合何時諧。</small><br/>
　　二毛趨帳殿，一命侍鸞輿。北闕妖氛滿，西郊白露初。涼風新過雁，秋雨欲生魚。農事空山裏，眷言終<small about="#mwt135" typeof="mw:Transclusion">一作終篇言</small>荷<small about="#mwt136" typeof="mw:Transclusion">去聲</small>鋤。<br/><small about="#mwt137" typeof="mw:Transclusion">此感時撫事，意在聚首山中也。　趨帳殿，時為拾遺矣。　此章二段，各八句。<br/>　<span class="book-name">左傳</span>：不禽二毛。注：鬢毛斑白二色也。　庾肩吾<span class="book-name">曲水</span>詩：回川入帳殿。<span class="book-name">唐六典</span>：尚舍奉御，凡大駕行幸，預設三部帳幕，皆烏氈為表，朱綾為覆，下有紫帷方座，金銅行床，覆以簾，其外置排城以為蔽捍。<br/>　<span class="book-name">王制</span>：小國之卿與下大夫，一命。　鸞輿，注見前。<br/>　<span class="book-name">漢·高帝紀</span>：蕭何治未央宮，立東闕北闕。注：未央殿雖南向，而上書奏事謁見之徒，皆詣北闕。　魏文帝書：用給左右，以除妖氛。　時安慶緒方熾也。<br/>　<span class="book-name">五經通義</span>：立秋禮西郊。<span class="book-name">續漢書</span>：立秋迎氣西郊。<br/><span class="book-name">月令</span>：孟秋之月，涼風至，白露降。又：仲秋行春令，則秋雨不降。又：季秋之月，鴻雁來賓。<br/>　<span class="book-name">管子</span>：視其耕芸，計其農事。　陶弘景詩：空山霜滿高煙平。<br/>　陸機詩：：眷言懷桑梓。　陶潛詩：帶月荷鋤歸。</small><br/>
　　<span id="song_zhang-n874" about="#mwt138" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#song_zhang-n874" class="mw-selflink-fragment">送長<small about="#mwt139" typeof="mw:Transclusion">子兩切</small>孫九侍御赴武威判官</a></span><br/><small about="#mwt140" typeof="mw:Transclusion">鶴注：此是<span class="date" title="757年">至德二載</span>，公既為拾遺時作，故詩云：「奪我同官良」。　涼州武威郡，唐屬隴右，乃河西節度所治。</small><br/>
　　驄馬新鑿蹄，銀鞍被<small about="#mwt142" typeof="mw:Transclusion">去聲</small>來好。繡衣黃白郎，騎向交河道。問君適萬里，取别何草草。<br/><small about="#mwt143" typeof="mw:Transclusion">首敘侍御赴武威。<br/>　<span class="book-name">漢書</span>：桓典為御史，常乘驄馬，語曰：「行行且止，避驄馬御史」。　<span class="book-name">周禮</span>：頒馬攻特。注：牡馬蹄齧，不可乘用，故因夏乘馬，而攻鑿其蹄。<br/>　祖孫登詩：飛塵暗金勒，落淚灑銀鞍。<br/>　<span class="book-name">漢書</span>：武帝遣直指使者，衣繡衣，杖斧，分部逐捕羣盜。　朱注：或曰黃白，即<span class="book-name">漢書</span>「銀黃」。顏師古注：銀，銀印也，黃，金印也。北齊樂曲：懷黃綰白，鵷鷺成行。<br/>　交河，注見二卷。<br/>　應瑒詩：遠適萬里道，歸來未有由。<br/>　<span class="book-name">詩</span>：勞人草草。</small><br/>
　　天子憂涼州，嚴程到須蚤。去秋羣胡反，不得無電掃。此行收<small about="#mwt144" typeof="mw:Transclusion">陳作牧</small>遺甿，風俗方再造。<br/><small about="#mwt145" typeof="mw:Transclusion">此申奉命急赴之故。<br/>　宋之問詩：嚴程無休隙。<br/>　<span class="book-name">後漢·皇甫嵩傳</span>：旬月之間，神兵電掃。<br/>收，是平定安集之意。　顏延之詩：留滯感遺民。<br/>　宋武帝詔：弘濟朕躬，再造王室。</small><br/>
　　族父領元戎，名聲國<small about="#mwt146" typeof="mw:Transclusion">晉作閣</small>中老。奪我同官良，飄颻按城堡。使我不能餐，令<small about="#mwt147" typeof="mw:Transclusion">平聲</small>我惡懷抱。<br/><small about="#mwt148" typeof="mw:Transclusion">此述同僚繾綣之情。　奪我同官，蓋杜鴻漸題為判官也。<br/>　父之從祖昆弟為族父。<span class="book-name">唐書</span>：<span class="date" title="757年">至德二載</span>五月，以武部侍郎杜鴻漸為河西節度使。　<span class="book-name">詩</span>：元戎十乘，以先啟行。謝朓<span class="book-name">恩教</span>：任總侯伯，受鉞元戎。洙曰：元戎，元帥也。<br/>　<span class="book-name">荀子</span>：彼貴我名聲。　<span class="book-name">記</span>：有虞氏養國老於上庠。<br/>　<span class="book-name">左傳</span>：同官為僚。<br/>　<span class="book-name">通鑑注</span>：武威郡治姑臧，舊城匈奴所築。張氏據河西，又增築四城廂，并舊城為五，又二城未知誰所築。<br/>　蔡琰<span class="book-name">悲憤</span>詩：飢當食兮不能餐。<br/>　孫楚詩：惆悵盈懷抱。</small><br/>
　　若人才思<small about="#mwt149" typeof="mw:Transclusion">去聲</small>闊，溟漲浸<small about="#mwt150" typeof="mw:Transclusion">一作漫</small>絕島。樽前失詩流，塞上得<small about="#mwt151" typeof="mw:Transclusion">一作多</small>國寶。皇天悲送遠，雲雨白浩浩。<br/><small about="#mwt152" typeof="mw:Transclusion">此敘憐才惜别之意。<br/>沈約詩：溟漲無端倪。<br/>　楊修書：古詩之流。<br/>　<span class="book-name">左傳</span>：親仁善鄰，國之寶也。<span class="book-name">北史·文苑傳</span>：江漢英靈，燕趙奇俊，並該天網之中，俱為大國之寶。<br/>　鮑照詩：暫交金石心，須臾雲雨隔。</small><br/>
　　東郊尚烽火，朝<small about="#mwt153" typeof="mw:Transclusion">去潮</small>野色枯槁。西極柱亦傾，如何正穹昊。<br/><small about="#mwt154" typeof="mw:Transclusion">末傷邊境未寧，望其力為匡救。此章前四段各六句，後段四句收。<br/>　<span class="book-name">書</span>：保釐東郊。　烽火，見四卷。<br/>　<span class="book-name">楚辭</span>：形枯槁而獨留。<br/>　<span class="book-name">列子</span>：常怒流於西極。　又：折天柱。<br/>　傅昭詩：皇猷屬穹昊。</small><br/>
　　<small about="#mwt155" typeof="mw:Transclusion">朱鶴齡曰：去秋羣胡反，趙次公、黃希諸注，皆指吐蕃，非也。<span class="book-name">唐書</span>：<span class="date" title="756年">至德元載</span>，吐蕃陷威戎等諸軍，入屯石堡，此在隴右河鄯等州，而河西涼州未嘗陷。<span class="book-name">通鑑</span>：<span class="date" title="757年">至德二載</span>，河西兵馬使蓋庭倫，與武威九姓商胡安門物等，殺節度使周泌，聚衆六萬。武威大城之中，小城有七，賊據其五，二城堅守。度支判官崔稱與中使劉日新，以二城兵攻之，旬有七日，平之。此云羣胡反，正指其事。曰去秋者，討平在正月，而發難則在去秋，是時武威雖復，而餘亂尚有未戢者，故欲早到涼州，安黎甿而按城堡也。</small><br/>
　　<span id="song_cong-n876" about="#mwt156" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#song_cong-n876" class="mw-selflink-fragment">送從<small about="#mwt157" typeof="mw:Transclusion">去聲</small>弟亞赴河西判官</a></span><br/><small about="#mwt158" typeof="mw:Transclusion">鶴注：此<span class="date" title="757年">至德二載</span>夏，在鳳翔作。是時京師未復，故云「宗廟尚成灰」。　<span class="book-name">舊唐書</span>：杜亞，字次公，自云京兆人，少涉學，善言物理及歷代成敗事。肅宗在靈武，上書論時政，擢校書郎，其年杜鴻漸節度河西，辟為從事，累授評事御史，終東都留守。　<span class="date" title="627年">貞觀元年</span>，分隴坻以西為隴右道，<span class="date" title="711年">景雲二年</span>，自黃河以西，分為河西道。</small><br/>
　　南風作秋聲，殺氣薄炎熾。盛夏鷹隼擊，時危異人至。<br/><small about="#mwt159" typeof="mw:Transclusion">起處感時託興，時危異人至，乃一篇之主。　惟南風先作秋聲，故鷹隼當夏而擊，此殺氣之見於造物者。<br/>　南風，夏風也。<span class="book-name">薰風歌</span>：南風之薰兮。庾信詩：南風多死聲。　周弘讓<span class="book-name">立秋</span>詩：木葉動秋聲。<br/>　<span class="book-name">月令</span>：仲秋之月，殺氣浸盛。薄，迫也。<span class="book-name">易</span>：雷風相薄。　<span class="book-name">射雉賦</span>：時暑忽隆熾。<br/>　王充<span class="book-name">論衡</span>：盛夏之時，太陽用事。　<span class="book-name">記</span>：立秋之日，鷹乃擊。漢孫寶為京兆尹，敕曰：「今鷹隼始擊，當從天氣」。<br/>　鮑照詩：時危見臣節，世亂識忠良。　<span class="book-name">辯亡論</span>：異人輻輳。</small><br/>
　　令弟草中來，蒼然<small about="#mwt160" typeof="mw:Transclusion">一作茫</small>請論事。詔書引上<small about="#mwt161" typeof="mw:Transclusion">上聲</small>殿，奮舌動天意。兵法五十家，爾腹為筐笥。應對如轉丸<small about="#mwt162" typeof="mw:Transclusion">郭作圓</small>，疏通略文字。經綸皆新語，足以正神器。<br/><small about="#mwt163" typeof="mw:Transclusion">此言亞之才辯，足動天聽，所謂異人也。　<span class="book-name">杜臆</span>：略文字而皆新意，知其談兵非<span class="comment" title="史記·卷八十一·廉頗藺相如列傳第二十一：
趙王信秦之閒。秦之閒言曰：「秦之所惡，獨畏馬服君趙奢之子趙括為將耳。」趙王因以括為將，代廉頗。藺相如曰：「王以名使括，若膠柱而鼓瑟耳。括徒能讀其父書傳，不知合變也。」趙王不聽，遂將之。">徒讀父書</span>r者比。　胡夏客曰：考<span class="book-name">亞本傳</span>，知此段所言皆其實錄。<br/>　漢應亨詩：濟濟四令弟。<br/>　謝朓詩：平楚正蒼然。　<span class="book-name">吳越春秋</span>：諸大夫論事。<br/><span class="book-name">蕭何傳</span>：帶劍履上殿。<br/>　<span class="book-name">霍去病傳</span>：天子常欲教之孫吳兵法。<span class="book-name">漢書·藝文志</span>：兵權謀十三家，兵形勢十一家，陰陽十六家，兵技巧十三家，凡兵書五十三家，七百九十篇。<br/>　<span class="book-name">後漢·邊韶傳</span>：邊為姓，韶為字，腹便便，五經笥。魏文帝詩：緘藏筐笥裏。<br/>　<span class="book-name">莊子</span>：蜣螂之智，在於轉丸。<span class="book-name">梅福傳</span>：高祖從諫如轉圜。<br/>　<span class="book-name">記</span>：疏通知遠，書教也。<span class="book-name">世說</span>：<span class="name">山簡</span>疏通高素。<br/>　<span class="book-name">易</span>：君子以經綸。　<span class="book-name">陸賈傳</span>：粗述存亡之徵，凡著十二篇，奏之，帝稱善，號曰<span class="book-name">新語</span>。<br/>　<span class="book-name">老子</span>：天下神器，不可為也。<span class="book-name">漢書注</span>：神器，政令也。</small><br/>
　　宗廟尚為灰，君臣俱<small about="#mwt164" typeof="mw:Transclusion">一作皆</small>下<small about="#mwt165" typeof="mw:Transclusion">去聲</small>淚。崆峒地無軸，青<small about="#mwt166" typeof="mw:Transclusion">浩然作清</small>海天軒輊<small about="#mwt167" typeof="mw:Transclusion">一作䡹</small>。西極最瘡痍，連山暗烽燧。<br/><small about="#mwt168" typeof="mw:Transclusion">此言世亂倥偬，須人以濟，所謂時危也。<br/>　<span class="book-name">唐書</span>：祿山陷京師，九廟皆為所焚。曹冏<span class="book-name">六代論</span>：宗廟焚為灰燼。<br/>鶴曰：崆峒、青海，皆河西節度統之。　<span class="book-name">唐書</span>：瀚海軍西七百里，有青海軍，本青海鎮，天寶中為軍，隸北庭都護府。<br/><span class="book-name">詩</span>：如輊如軒。注：車後頓曰輊，前頓曰軒。<span class="book-name">後漢·馬援傳</span>：居前不能令人輊，居後不能令人軒。<br/>　<span class="book-name">上林賦</span>：左蒼梧，右西極。　<span class="book-name">季布傳</span>：瘡痍未瘳。<br/>　梁武帝詩：連山去無限。<span class="book-name">漢書音義</span>：晝則燔燧，夜則舉烽。</small><br/>
　　帝曰大布衣，藉卿佐元帥。坐看清流沙，所以子奉使<small about="#mwt170" typeof="mw:Transclusion">去聲</small>。歸當再前席，適遠非歷<small about="#mwt171" typeof="mw:Transclusion">一作虚</small>試。須存武威郡，為<small about="#mwt172" typeof="mw:Transclusion">去聲</small>畫長久利。<br/><small about="#mwt173" typeof="mw:Transclusion">此言命亞西行，以救武威，蓋時危而用異人也。　神京未復，邊陲多故，此正英雄見才之時。帝曰數句，述天語丁寧，如古詔誥體。　朱注：武威郡地勢西北斜出，隔斷羌戎，乃控扼要地。河西有事，則隴右朔方皆擾，是時有九姓商胡之叛，故曰「須存武威郡，為畫長久利」。<br/>　<span class="book-name">左傳</span>：衛文公衣大布之衣。<br/>　<span class="book-name">晉書·王裒傳</span>：責在元帥。　布衣，謂杜亞。元帥，謂杜鴻漸。<br/>　<span class="book-name">書</span>：被於流沙。<br/>　<span class="book-name">蘇武傳</span>：丁年奉使。<br/><span class="book-name">賈誼傳</span>：文帝思<span class="name">誼</span>，徵之，至入見，上方受釐宣室。上因感鬼神而問，誼具道所以然之故，至夜半，文帝前席。<br/>　<span class="book-name">書序</span>：歷試諸艱。<br/>　孔融書：文武並用，成久長之計。</small><br/>
　　孤峰石戴驛，快馬金纏轡。黃羊飫不羶，蘆<small about="#mwt174" typeof="mw:Transclusion">蔡肇作虜，一作魯</small>酒多還醉。踴躍常人情，慘澹苦士志。安邊敵何有，反正計始遂。<br/><small about="#mwt175" typeof="mw:Transclusion">此送别而勉其立功。　上四言西土景物，下四言濟時籌略。　<span class="book-name">杜臆</span>：踴躍慘澹數語，深致規諷之意。　綖注：安邊，應上佐元師，反正，應上正神器。<br/>　王僧達書：介於孤峰絕頂者，積數十載。　<span class="book-name">爾雅</span>：石戴土，謂之崔嵬。土戴石，謂之砠。　石戴驛，謂驛路在石巖之上。<br/>　古樂府：健兒須快馬。<br/>錢箋：莊綽<span class="book-name">雞肋編</span>：關右塞上有黃羊，無角，色同獐鹿，人取其皮為衾褥。土人造噆酒，以蘆管吸於瓶中，杜詩黃羊、蘆酒，蓋謂此也。　蔡曰：<span class="date" title="1109年">大觀三年</span>，郭隨出使，虜舉黃羊蘆酒，問外使<span class="name">時立愛</span>。立愛云：「黃羊野物，可獵取，食之不羶」。蘆酒，縻穀醞成，可醱醅，取不醡也，但力微，飲多則醉。子美之言信驗。楊慎曰：蘆酒，以蘆為筒，吸而飲之，今之咂酒也，又名釣藤酒，此見<span class="book-name">溪蠻叢笑</span>。朱注：<span class="book-name">蔡肇本</span>蘆作虜，引高適「虜酒千鍾不醉人」，當兩存之。　羶，羊臭也。<br/>　<span class="book-name">詩</span>：踴躍用兵。<br/>　<span class="book-name">世說</span>：道壹道人曰：「先集其慘澹」。<br/>　<span class="book-name">趙充國傳</span>：全師保勝，安邊之策。<br/>　<span class="book-name">漢·高祖紀</span>：帝起微細，撥亂世，反之正。</small><br/>
　　吾聞駕鼓車，不合用騏驥。龍吟迴其頭，夾輔待所致。<br/><small about="#mwt176" typeof="mw:Transclusion">未以歸朝大用望之。　<span class="book-name">博議</span>：騏驥駕鼓車，比亞不當為判官。龍馬長吟，回首京闕，思成夾輔之功，喻亞雖在河西，乃心不忘朝廷也。舊解都憒憒。　綖注：末二句，應上歸再前席意。　<span class="book-name">杜臆</span>：起結皆用比興，英矯不凡。　起結各四句，中段十句又六句，後二段各八句。<br/>　盧注：亞於大曆年間，為諫議大夫，使魏州宣慰，繼又為江西觀察使，足見其能。　<span class="book-name">後漢書</span>：<span class="date" title="37年">建武十三年</span>，異國有獻名馬者，日行千里，詔以馬駕鼓車。<span class="book-name">南史</span>：王融謂宋弁曰：「若千里馬斯至，聖上當駕鼓車」。<br/>　<span class="book-name">楚辭</span>：乘騏驥以馳騁兮。<br/>　<span class="book-name">左傳</span>：夾輔周室。</small><br/>
　　<small about="#mwt177" typeof="mw:Transclusion">盧世㴶曰：送三判官詩，絕有關係，别出機杼。於威弧振敝，制極收京，布嘉惠，藉長計，清流沙，存武威，反復諄託，即憤激林丘，論兵遠壑，穆然有無窮之思。與尋常贈送迥别，故特表而出之。要三判官，定自可人。於樊曰「冰雪淨聰明，雷霆走精銳」，於亞曰「奮舌動天意，疏通略文字」，於韋曰「老氣横九州，張目視寇讎」，夫所冀安邊，反正舍若人誰屬乎。<br/>　申涵光曰：「疏通略文字」，便是英雄本色，若兩脚書廚，濟得甚事。</small><br/>
　　<span id="song_ling_zhou_li_pan_guan-n879" about="#mwt180" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#song_ling_zhou_li_pan_guan-n879" class="mw-selflink-fragment">送靈州李判官</a></span><br/><br/><small about="#mwt178" typeof="mw:Transclusion">黃鶴及朱、顧諸家，俱編在<span class="date" title="758年">乾元元年</span>。翫詩中羯胡血戰等語，及近賀中興一句，當是安史正猖獗，靈武初即位時。蓋<span class="date" title="757年">至德二載</span>，在鳳翔時所作，當從<span class="book-name">杜臆</span>。　<span class="book-name">唐書·地理志</span>：靈州，靈武郡。夏州，朔方郡。</small><br/>
　　羯胡腥四海，回首一茫茫。血戰乾坤赤，氛迷日月黃。將軍專策略，幕府盛才良。近賀中興主，神兵動朔方。<br/><small about="#mwt179" typeof="mw:Transclusion">上四記當時之亂，下望其乘時建功也。　血戰氛迷，正言四海腥膻。策略，稱其主將。才良，美李判官。兵動朔方，蓋將大舉興復也。　按：<span class="book-name">唐書</span>：祿山反，以郭子儀為靈武太守，充朔方軍節度使。陳濤斜之敗，帝惟倚朔方軍為根本，此章言「專策略」，又言「動朔方」，當指郭子儀。黃鶴謂王思禮，恐誤。<br/>　古詩：四顧何茫茫。<br/>　<span class="book-name">後漢·袁紹傳</span>：參咨策略。曹植<span class="book-name">征蜀論</span>：以謨謀為劍戟，以策略為旌旂。<br/>　張協<span class="book-name">七命</span>：希代之神兵。北齊裴讓之詩：皇威奮武略，上將總神兵。</small><br/>
　　<span id="zhao_fa_shan_xi-n880" about="#mwt181" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#zhao_fa_shan_xi-n880" class="mw-selflink-fragment">奉送郭中丞兼太僕卿充隴右節度使三十韻</a></span><br/><small about="#mwt180" typeof="mw:Transclusion">鶴注：<span class="book-name">舊史</span>言至德初，英乂遷隴右節度使兼御史中丞，不言兼太僕卿。<span class="book-name">新史</span>言祿山亂，拜秦州都督、隴右採訪使，<span class="date" title="757年">至德二載</span>加隴右節度使，不言兼御史中丞與太僕卿。此題曰「送郭中丞兼太僕卿充隴右節度使」，可補二史之闕。當是<span class="date" title="757年">至德二載</span>秋八月作。</small><br/>
　　詔發山西<small about="#mwt182" typeof="mw:Transclusion">别本作西山，今從<span class="book-name">英華</span></small>將<small about="#mwt183" typeof="mw:Transclusion">去聲</small>，秋屯<small about="#mwt184" typeof="mw:Transclusion">徒昆切，一作營</small>隴右兵。凄涼餘部曲，燀<small about="#mwt185" typeof="mw:Transclusion">一作烜</small>赫舊家聲。鵰鶚乘時去，驊騮顧主鳴。艱難須<small about="#mwt186" typeof="mw:Transclusion">一作思</small>上策，容易<small about="#mwt187" typeof="mw:Transclusion">去聲</small>即前程。斜日當軒蓋，高<small about="#mwt188" typeof="mw:Transclusion">一作歸</small>風卷旆旌。松悲天水冷，沙亂雪山清。和虜猶懷惠，防邊詎<small about="#mwt189" typeof="mw:Transclusion">一作不</small>敢驚。古來於異域，鎮靜示<small about="#mwt190" typeof="mw:Transclusion">一作得</small>專征。<br/><small about="#mwt191" typeof="mw:Transclusion">首敘郭鎮隴右，上下八句分截。　詔發二句，扼題。凄涼二句，言將門宿望。雕鶚四句，言郭公忠勇。斜日四句，記秋隴時景，與前程相應。和虜四句，語屯兵方略，與上策相應。　朱注：吐蕃和好，久懷舊恩，故防邊之法，不在驚擾，自古禦戎，惟於鎮靜之中默寓專征之意。<br/>錢箋：<span class="book-name">趙充國傳贊</span>：秦漢以來，山東出相，山西出將。天水、隴西、安定、北地皆為山西。英乂瓜州長樂人，故曰山西將。<br/>　<span class="book-name">唐六典</span>：隴右道，古雍梁二州之境，東接秦川，西逾流沙，南連蜀及吐蕃，北界沙漠。<br/>　鮑照<span class="book-name">東武吟</span>：將軍既即世，部曲亦空存。<br/>　朱注：<span class="book-name">舊唐書</span>：英乂，知運之季子，知運為鄯州都督，隴右諸軍節度大使，自居西陲，甚為蠻夷所憚，<span class="date" title="721年">開元九年</span>卒於軍。至德初，肅宗興師朔野，英乂以將門子，特見任用。英乂繼其父，節度隴右，故有部曲家聲之句。　司馬遷<span class="book-name">報任少卿書</span>：李陵既生降，頹其家聲。<br/>　<span class="book-name">詩</span>：天步艱難。　漢賈讓<span class="book-name">治河奏議</span>：今行上策。<br/>　<span class="book-name">前漢書</span>：楊惲曰：「事何容易」。　<span class="book-name">搜神記</span>：上馬赴前程。<br/>　范雲詩：軒蓋照墟落。<br/>　曹植詩：高風吹我軀。師氏注：高風，八月風也。　<span class="book-name">詩</span>：悠悠旆旌。<br/>　<span class="book-name">唐書</span>：<span class="date" title="742年">天寶元年</span>，改秦州為天水郡。洙曰：天水郡，漢武<span class="date" title="前114年">元鼎三年</span>置。<br/><span class="book-name">後漢·明帝紀</span>：祁連山即天山，一名雪山，今名析羅漢山，在伊州北。<br/>錢箋：吐蕃使來請討賊，既而侵廓岷等州，又請和。<span class="book-name">左傳</span>：魏絳和戎。<br/>　蔡琰<span class="book-name">笳曲</span>：異域殊風。<br/>　<span class="book-name">晉書·謝安傳</span>：每鎮以和靜。桓温<span class="book-name">薦譙秀表</span>：足以鎮静頹風。　<span class="book-name">古史</span>：<span class="source" title="史記·卷三·殷本紀第三">紂賜西伯弓矢，得專征伐</span>。陳子良詩：受脤事專征。</small><br/>
　　燕<small about="#mwt192" typeof="mw:Transclusion">平聲</small>薊奔封豕，周秦觸駭鯨。中原何墋<small about="#mwt193" typeof="mw:Transclusion">楚錦切，一作慘</small>黷，遺<small about="#mwt194" typeof="mw:Transclusion">一作餘</small>孽尚縱<small about="#mwt195" typeof="mw:Transclusion">音宗</small>横。箭入昭陽殿，笳吹<small about="#mwt196" typeof="mw:Transclusion">一作吟</small>細柳營。內人紅袖泣<small about="#mwt197" typeof="mw:Transclusion">一作短</small>，王子白衣行。宸極妖<small about="#mwt198" typeof="mw:Transclusion"><span class="book-name">英華</span>作妖，一作祅，<span class="book-name">西溪</span>音醯堅切，神也</small>星動<small about="#mwt199" typeof="mw:Transclusion">一作大</small>，園陵<small about="#mwt200" typeof="mw:Transclusion">一作林</small>殺氣平。空餘金碗出，無復<small about="#mwt201" typeof="mw:Transclusion">扶又切</small>繐<small about="#mwt202" typeof="mw:Transclusion">須兑切</small>帷輕。毁廟天飛雨，焚宮火徹明。罘罳朝共落，棆桷夜同傾。<br/><small about="#mwt203" typeof="mw:Transclusion">此傷祿山之亂，亦在八句分截。　燕薊，謂陷河北。周秦，謂破兩都。遺孽，指安慶緒。箭入四句，賊至而奔散也。宸極四句，言驚擾陵寢。毀廟四句，言燒焚宮廟。　賊將安忠順等入長安，未嘗有發園陵焚宮殿事。當時燒左藏大盈者，亂民也，其公卿墳墓，亦必有乘亂發掘者，故此詩概及之。<br/>　<span class="book-name">左傳</span>：吳為封豕長蛇，薦食上國。洙曰：豕善突，故喻祿山。<br/>　陳琳檄：若駭鯨之觸網。言其易決也。<br/><span class="book-name">英華辯證</span>：庾信<span class="book-name">哀江南賦</span>「茫茫慘黷」，杜詩「中原何慘黷」，據陸機<span class="book-name">漢功臣贊</span>「上墋下黷」，並當作墋。<br/>　<span class="book-name">史記</span>：羣盜縱横。<br/>　昭陽殿，見<span class="book-name">哀江頭</span>注。<br/>　<span class="book-name">括地志</span>：細柳倉，在雍州咸陽縣西南二十里，周亞夫屯兵處。<br/>　崔令欽<span class="book-name">教坊記</span>：唐妓女入宜春院，謂之內人。　<span class="book-name">子夜四時歌</span>：羅裳迮紅袖，玉釵明月璫。<br/>　遠注：白衣行，改微服也。秦王苻堅黜賈雍，以白衣領職，可見。<br/>　<span class="book-name">虞翻别傳</span>：仰瞻宸極。徐孝穆書：齊聖廣淵，體自宸極。　<span class="book-name">漢·天文志</span>：祅星不出五年，其下有軍。杜審言詩：雲淨妖星落。<br/>　<span class="book-name">光武紀</span>：赤眉發掘園陵。注：園，謂山墳。　謝朓詩：殺氣盛涼飆。<br/>　金碗用<span class="book-name">搜神記</span><span class="name">盧充</span>幽婚事。沈炯表：甲帳珠簾，一朝零落，茂陵玉碗，早出人間。<br/>　<span class="book-name">鄴宮故事</span>：魏武遺令，西陵施六尺床，張繐帷。<span class="book-name">說文</span>：繐，細疏布也。<br/>　<span class="book-name">舊唐書</span>：東都太廟九室神主，共二十六座。祿山取太廟為軍營，神主棄街巷。<br/>　<span class="book-name">史記</span>：項羽入咸陽，燒其宮室，火三月不滅。<br/>錢箋：<span class="dynasty">唐</span><span class="name">蘇鶚</span><span class="book-name">演義</span>云：罘罳，織絲為之，輕疏浮虛，象羅網交文之狀，蓋宮殿簷戶之間。杜詩：「罘罳朝共落。」鶚說是也。<br/>　<span class="book-name">爾雅注</span>：棆，木名，楩屬，似豫章。　<span class="book-name">說文</span>：屋椽，<span class="dynasty">周</span>謂之榱，<span class="dynasty">魯</span>謂之桷。<span class="book-name">左傳注</span>：桷，椽也。</small><br/>
　　三月師逾整，羣胡<small about="#mwt204" typeof="mw:Transclusion">一作兇</small>勢就烹。瘡痍<small about="#mwt205" typeof="mw:Transclusion">一作恭承</small>親接戰，勇決<small about="#mwt206" typeof="mw:Transclusion">一作餘勇</small>冠<small about="#mwt207" typeof="mw:Transclusion">去聲</small>垂成。妙譽期元宰，殊恩且列卿。幾時迴節鉞，戮力掃欃<small about="#mwt209" typeof="mw:Transclusion">初銜切</small>槍<small about="#mwt209" typeof="mw:Transclusion">抽庚切</small>。<br/><small about="#mwt210" typeof="mw:Transclusion">此望郭回京，與上段相承。　言破賊之勢，指日可成，今暫住隴右，終當歸殲巨寇也。　盧注：<span class="date" title="757年">至德二載</span>，肅宗至鳳翔，隴右、河西、安西、西域兵皆會，時王思禮軍武功，王難得軍西原，郭英乂軍東原，是「三月師逾整，羣凶勢就烹」也。安守忠寇武功，英乂戰不利，流矢貫頤而走，是「瘡痍親接戰，勇決冠垂成」也。<br/>　梁簡文帝詩：潛師夜接戰。<br/>　庾信<span class="book-name">平鄴表</span>：天策勇決。<br/>　<span class="book-name">北山移文</span>：馳妙譽於浙右。　元宰，上相也。<span class="book-name">晉書·王導傳</span>：實賴元宰，固懷<span class="source" title="詩經．邶風．柏舟">匪石之心</span>。<br/>　潘岳<span class="book-name">馬汧督誄</span>：明明天子，旌以殊恩。　朱注：<span class="book-name">唐志</span>：御史中丞二人，正四品下。太僕寺卿一人，從三品。中丞兼卿，所以為加恩。　楊惲<span class="book-name">報孫會宗書</span>：位在列卿。<br/>　<span class="book-name">晉書</span>：漢魏故事，遣將出征，符節郎授節鉞於明堂<br/>　<span class="book-name">商書</span>：聿求元聖，與之戮力。　<span class="book-name">爾雅</span>：彗星為欃槍。謝瞻詩：鴻門銷薄蝕，垓下隕欃槍。注：亦謂之孛，言其形孛孛，似掃彗。</small><br/>
　　圭竇<small about="#mwt211" typeof="mw:Transclusion">一作蓬戶</small>三千士，雲梯七十城。恥非齊說<small about="#mwt212" typeof="mw:Transclusion">音税</small>客，秪<small about="#mwt213" typeof="mw:Transclusion">荆作甘</small>似魯諸生。通籍微班忝，周行<small about="#mwt214" typeof="mw:Transclusion">戶狼切</small>獨坐榮。隨肩趨漏刻，短髮寄<small about="#mwt215" typeof="mw:Transclusion">一作愧</small>簮纓。徑欲依劉表，還疑<small about="#mwt216" typeof="mw:Transclusion">一作能無</small>厭禰衡。漸衰那<small about="#mwt217" typeof="mw:Transclusion">一作寧</small>此别，忍淚獨含情。<br/><small about="#mwt218" typeof="mw:Transclusion">此送郭而敘交情也。　圭竇諸生，不如下齊說客，此自謙之詞。公除拾遺，故曰微班。郭為中丞，故曰獨坐。隨肩短髮，歎年老得官。　<span class="book-name">杜臆</span>：觀劉表、禰衡語，則郭亦非可依者，後果鎮蜀而為崔旰所殺。<br/>　<span class="book-name">記</span>：儒有蓽門圭竇。注：門旁窬，穿牆為竇，如圭。　<span class="book-name">家語</span>：遠方弟子之進，蓋三千焉。<br/>　<span class="book-name">墨子</span>：莊王令公輸作雲梯以攻宋。　<span class="book-name">漢書</span>：酈食其說田廣罷歷下守備，馮軾下齊七十餘城。　朱注：時賊尚據長安，故用下城事。<br/>　<span class="book-name">後漢書</span>：光武答馬援曰：「非刺客，乃說客也。」<br/>　<span class="book-name">前漢書</span>：叔孫通曰：「臣願徵魯諸生，共起朝儀」。<br/>通籍，注見六卷。　微班，下位也。<br/>　<span class="book-name">詩箋</span>：周行，周之列位也。梁武帝詔：方當寘諸周行，飾以青紫。　<span class="book-name">後漢書</span>：<span class="name">宣秉</span>拜御史中丞，光武特詔，御史中丞與司隸校尉、尚書令，並專席而坐，京師號三獨坐。<br/>　<span class="book-name">記</span>：五年以長，則肩隨之。<br/><span class="book-name">左傳</span>：其髮短而心甚長。　陳後主詩：進退簮纓移。<br/><span class="book-name">魏志</span>：王粲，字仲宣，山陽人，獻帝西遷，粲從至長安。以西京擾亂，乃之荆州，依劉表。<br/>　禰衡，見二卷。<br/>庾信詩：故人傷此别。<br/>　王粲詩：含情欲待誰。</small><br/>
　　廢邑狐狸語，空村虎豹爭。人頻墜塗<small about="#mwt220" typeof="mw:Transclusion">讀上聲</small>炭，公豈忘<small about="#mwt221" typeof="mw:Transclusion">去聲</small>精誠。元帥調新律<small about="#mwt222" typeof="mw:Transclusion">一作鼎</small>，前軍壓舊京。安邊仍扈從<small about="#mwt223" typeof="mw:Transclusion">去聲</small>，莫作<small about="#mwt224" typeof="mw:Transclusion">一作無使</small>後功名。<br/><small about="#mwt225" typeof="mw:Transclusion">終以恢復之事，望諸郭卿，與第三段相應。　狐狸虎豹，指當時附賊為盜者。元帥，指廣平王。前軍，指李嗣業。扈從，應上回節鉞。功名，應上掃欃槍。　此章前二段各十六句，三五段各八句，第四段十二句。<br/>沈炯詩：空村餘拱木，廢邑有頹城。傅玄<span class="book-name">放歌行</span>：但見狐狸跡，虎豹自成羣。<br/>　<span class="book-name">商書</span>：民墜塗炭。　<span class="book-name">史記·龜筴傳</span>：周流天下，還復其所。上至蒼天，下薄泥塗。塗，叶讀杜。<br/>　前漢鄒陽書：精誠變天地。<br/>　後漢陶謙書：謹同心腹，委之元帥。　<span class="book-name">易</span>：師出以律。庾信賦：玉律調鐘。<span class="book-name">左傳</span>：趙衰舉郤縠為元帥。<br/>　前將軍，見<span class="book-name">漢·李廣傳</span>。<span class="book-name">唐書</span>：李嗣業至鳳翔，上謁，肅宗喜曰：「卿至，賢於數萬衆」，以為前軍，收長安。　陶潛詩：生平去舊京。<br/>　<span class="book-name">晁錯傳</span>：安邊境，立功名。　<span class="book-name">司馬相如傳</span>：扈從横行，出於四校之中。<br/>　鄒若倩<span class="book-name">遺公孫弘書</span>：勉作功名，以俟嘉譽。遠注：後功名，即<span class="book-name">孟子</span>後名實之意。</small><br/>
　　<small about="#mwt226" typeof="mw:Transclusion">王嗣奭曰：此詩本送郭之隴右而語，意輕外重內，其於隴右，但以懷惠鎮靜朂之。未幾，吐蕃果遣使來，并請討賊，蓋有先見矣。至於中原慘黷，餘孽縱横，亹亹而談，有人臣所不忍言者，正以激感中丞，使知急也。後云「幾時回節鉞」，又云「安邊仍扈從」，蓋深以討賊大事，望之英乂矣。<br/><span class="book-name">隨筆</span>云：唐人歌詩，其於先世及當時事，直辭詠寄，略無避隱。至宮禁嬖昵，非外間所應知者，皆反覆極言，而在當時亦不以為罪。如白樂天<span class="book-name">長恨歌</span>、諷諫諸章，元微之<span class="book-name">連昌宮辭</span>，始末皆為明皇而發。杜子美尤多、如<span class="book-name">兵車行</span>、前後<span class="book-name">出塞</span>、<span class="book-name">新安吏</span>、<span class="book-name">潼關吏</span>、<span class="book-name">石壕吏</span>、<span class="book-name">新婚別</span>、<span class="book-name">垂老別</span>、<span class="book-name">無家別</span>、<span class="book-name">哀王孫</span>、<span class="book-name">哀江頭</span>、<span class="book-name">麗人行</span>、<span class="book-name">公孫舞劍器行</span>：終篇皆是。其他波及者，如「<a class="source" href="c6_du_shi_xiang_zhu__si_ku_quan_shu_ben__juan05.xhtml#bei_zheng-n910">不聞夏殷衰，中自誅褒妲</a>」，「<a class="source" href="c17_du_shi_xiang_zhu__si_ku_quan_shu_ben__juan16.xhtml#wang_zai">是時妃嬪戮，連為糞土叢</a>」，「內人紅袖泣，王子白衣行」，「<a class="source" href="c6_du_shi_xiang_zhu__si_ku_quan_shu_ben__juan05.xhtml#zhao_fa_shan_xi-n880">毀廟天飛雨，焚宮火徹明</a>」，「<a class="source" href="c23_du_shi_xiang_zhu__si_ku_quan_shu_ben__juan22.xhtml#qian_qiu_jie_you_gan_er_shou">御氣雲樓敞，含風綵仗高</a>」，「<a class="source" href="c23_du_shi_xiang_zhu__si_ku_quan_shu_ben__juan22.xhtml#qian_qiu_jie_you_gan_er_shou">仙人張內樂，王母獻宮桃</a>」，「<a class="source" href="c14_du_shi_xiang_zhu__si_ku_quan_shu_ben__juan13.xhtml#shang_chun_wu_shou">固無牽白馬，幾至著青衣</a>」，「<a class="source" href="c14_du_shi_xiang_zhu__si_ku_quan_shu_ben__juan13.xhtml#shang_chun_wu_shou">奪馬悲公主，登車泣貴嬪</a>」，「<a class="source" href="c18_du_shi_xiang_zhu__si_ku_quan_shu_ben__juan17.xhtml#su_xi">落日留王母，微風倚少兒</a>」，「<a class="source" href="c18_du_shi_xiang_zhu__si_ku_quan_shu_ben__juan17.xhtml#dou_ji">鬥雞初賜錦，舞馬既登床</a>」，「<a class="source" href="c22_du_shi_xiang_zhu__si_ku_quan_shu_ben__juan21.xhtml#wang_shu_feng_chen_xiang__">殿瓦鴛鴦坼，宮簾翡翠虛</a>」，七言如「<a class="source" href="c14_du_shi_xiang_zhu__si_ku_quan_shu_ben__juan13.xhtml#yi_xi_er_shou">關中小兒壞紀綱，張后不樂上為忙</a>」，「<a class="source" href="c13_du_shi_xiang_zhu__si_ku_quan_shu_ben__juan12.xhtml#dong_shou_xing">天子不在咸陽宮，得不哀痛塵再蒙</a>」，如此之類，不能悉書。</small><br/>
　　<span id="song_yang_liu_pan_guan_shi-n883" about="#mwt227" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#song_yang_liu_pan_guan_shi-n883" class="mw-selflink-fragment">送楊六判官使<small about="#mwt228" typeof="mw:Transclusion">去聲</small>西蕃</a></span><br/><small about="#mwt229" typeof="mw:Transclusion">鶴注：此當是<span class="date" title="757年">至德二年</span>秋作。詩云「帝京氛祲滿」，時京師尚未收復也。　朱注：<span class="book-name">舊唐書</span>：<span class="date" title="756年">至德元載</span>，吐蕃遣使和親，願助國討賊。二載三月，吐蕃遣使和親，遣給事中南巨川報命，詩云「慎爾參籌畫」，<span class="name">楊</span>蓋贊<span class="name">巨川</span>以行。</small><br/>
　　送遠秋風落，西征海氣寒。帝京氛祲滿，人世别離難。<br/><small about="#mwt230" typeof="mw:Transclusion">首敘送楊出使。　秋風，記時。西征，記地。氛祲，感世事。别離，念交情。<br/>　潘岳賦：潘子憑軾西征。　海，謂青海。　梁元帝詩：海氣且如樓。<br/>　王僧達詩：遠山斂氛祲。<br/>　<span class="book-name">楚辭</span>：予既不難夫離别。</small><br/>
　　絕域遥懷怒，和親願結歡。敕書憐贊普，兵甲望長安。宣命<small about="#mwt231" typeof="mw:Transclusion">一作令</small>前程急，惟良待士寬。子雲清自守，今日<small about="#mwt232" typeof="mw:Transclusion">一作令尹</small>起為官。<br/><small about="#mwt233" typeof="mw:Transclusion">此敘奉使之故。絕域二句，謂吐蕃請討祿山。敕書二句，謂朝廷望其助兵。宣命惟良，指巨川為正使。子雲起官，指楊六為幕判。<br/>　李陵書：剄身絕域之表。　<span class="book-name">左傳</span>：使君懷怒，以及敝邑。<br/>　<span class="book-name">漢書·婁敬傳</span>：使敬往結和親之約。<br/>　<span class="book-name">唐書</span>：吐蕃俗謂彊雄曰贊，丈夫曰普，故號君長曰贊普，其妻曰末蒙。<br/>　<span class="book-name">秦國策</span>：武安君曰：「繕治兵甲」。<br/>　<span class="book-name">周書</span>：惟良折獄。<span class="book-name">杜詩博議</span>：<span class="book-name">漢書</span>：宣帝曰：「與我共理者，其惟良二千石乎」。此詩用惟良本此，亦友于貽厥之類。李嘉佑<span class="book-name">送五叔守歙州</span>詩「新安江自綠，明主重惟良」可證。時楊判官必膺郡守推薦，銜命入蕃，故曰「惟良待士寬」也。<br/>　朱注：<span class="book-name">漢書</span>言子雲系出揚侯，其字不從木。　晉羊舌氏食邑於揚，曰揚食我，後分其田為三縣，曰平陽楊氏，則揚與楊同出一姓，故楊修有「吾家子雲」之語。或疑此送楊判官不合用子雲事，蓋失考耳。　<span class="book-name">揚雄傳</span>：雄三世不徙官，有以自守，泊如也。</small><br/>
　　垂淚方投筆，傷時即據鞍。儒衣山鳥怪，漢節野童看<small about="#mwt234" typeof="mw:Transclusion">平聲</small>。邊酒排金碗<small about="#mwt235" typeof="mw:Transclusion">一作盞</small>，夷歌捧玉盤。草肥<small about="#mwt236" typeof="mw:Transclusion">一作輕</small>蕃馬健，雪重拂廬乾<small about="#mwt237" typeof="mw:Transclusion">音干</small>。<br/><small about="#mwt237-2" typeof="mw:Transclusion">　此敘西行景事。　上四言中途，下四言至蕃。　<span class="book-name">杜臆</span>：垂淚傷時，有關臣誼。草肥雪乾，善摹邊景。<br/>　<span class="book-name">班超傳</span>：超為官傭書久，勞苦，投筆嘆曰：「丈夫當立功異域，安能久事筆硯乎」。<br/>　<span class="book-name">馬援傳</span>：援請討五溪蠻，據鞍顧盻，以示可用。<br/>　<span class="book-name">杜臆</span>：「儒衣山鳥怪」與「壯士恥為儒」同一感慨。　<span class="book-name">漢·律曆志</span>：古之大夫，儒衣。　庾信詩：山鳥一羣驚。<br/>　蘇武杖漢節，注見本卷。<br/>　<span class="book-name">蜀都賦</span>：夷歌成章。梁簡文帝詩：玉盤余自嘗。<br/>　<span class="book-name">唐書</span>：吐蕃贊普聯毳帳以居，號大拂廬，容數百人，部人處小拂廬。</small><br/>
　　慎爾參籌畫，從兹正羽翰<small about="#mwt238" typeof="mw:Transclusion">平聲</small>。歸來權可取，九萬一朝摶。<br/><small about="#mwt239" typeof="mw:Transclusion">末勉其成功歸國。　朱注：借兵非美事，又恐其屈節外藩，故以慎謀畫，正羽翰戒之，欲其伸中國之威，不辱君命也。　權位可取，言不終於判官。張注：謂借兵之舉，權且取之，乃曲說也。　此章首尾各四句，中二段各八句。<br/>　<span class="book-name">晉紀·總論</span>：籌畫軍國。<br/>　何遜詩：無因生羽翰，千里暫排空。<br/>　<span class="book-name">莊子</span>：摶扶摇而上者九萬里。</small><br/>
　　<small about="#mwt240" typeof="mw:Transclusion">羅大經曰：葉石林云：「杜工部詩，對偶至嚴，而<span class="book-name">送楊六判官</span>云：『子雲清自守，今日起為官』，獨不相對。竊意『今日』字當是『令尹』字，傳寫之訛耳。」余謂不然，此聯之工，正為假「雲」對「日」，兩句一意，乃詩家活法。若作「令尹」字，則索然無神，夫人能道之矣。且送楊姓人，故用子雲為切題，豈應又泛然用一令尹耶。如「次第尋書札，呼兒檢贈篇」之句，亦是假以「第」對「兒」。<br/>　按：元白劉賓客輩<span class="book-name">汝洛唱和集·九日送人</span>：「清秋方落帽，子夏正離羣」，假對之工，本於杜句。</small><br/>
　　<span id="ku_zhang-n884" about="#mwt241" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#ku_zhang-n884" class="mw-selflink-fragment">哭長<small about="#mwt242" typeof="mw:Transclusion">子兩切</small>孫侍御</a></span><br/><small about="#mwt243" typeof="mw:Transclusion">朱注：此詩或刻<span class="name">杜誦</span>，載<span class="name">高仲武</span><span class="book-name">中興間氣集</span>，今載子美集中。<span class="book-name">文苑辯証</span>兩存其說。　鶴注：公有<span class="book-name">送長孫九侍御赴武威判官</span>詩，稱其為詩流，與此合意，豈其未到官而死耶，當是<span class="date" title="757年">至德二載</span>作。　今按：此詩不及亂離中語，恐非長孫九侍御也。　周置御史，掌邦國都鄙及萬民之治命，以贊冢宰。漢因，置十五員，唐四人。</small><br/>
　　道為<small about="#mwt245" typeof="mw:Transclusion">去聲</small>詩<small about="#mwt246" typeof="mw:Transclusion">一作謀，一作諫</small>書重<small about="#mwt247" typeof="mw:Transclusion">去聲</small>，名因賦<small about="#mwt248" typeof="mw:Transclusion">一作雅</small>頌雄。禮闈曾<small about="#mwt249" typeof="mw:Transclusion">音層</small>擢桂，憲府屢<small about="#mwt250" typeof="mw:Transclusion">一作舊，一作近</small>乘驄。流水生涯盡，浮雲世事空。惟餘舊臺柏，蕭瑟<small about="#mwt251" typeof="mw:Transclusion">一作颯</small>九原中。<br/><small about="#mwt252" typeof="mw:Transclusion">上四，生前履歷。下四，死後哀挽。<br/>　謝靈運詩：事為名教用，道以神理超。起用謝意。　阮籍詩：信道守詩書。<br/><span class="book-name">前漢書</span>：司馬相如，蔚為辭宗，賦頌之首。<br/>　<span class="book-name">任昉集</span>：出入禮闈，朝夕舊館。注：禮闈，尚書省也。　顧注：唐初考功試進士。開元末，徙禮部，以春官侍郎主之。　晉郄詵對武帝云：臣舉賢良對策，為天下第一，猶桂林一枝。<br/>　御史所居之署，漢謂之御史府，亦謂憲臺，唐龍朔中，為東宮憲府。　漢<span class="name">桓典</span>名驄馬御史。<br/>　劉楨詩：逝者如流水。<br/><span class="book-name">晉書</span>：阮籍遺落世事。<br/>　庾肩吾詩：韓城想舊臺。　<span class="book-name">漢·朱博傳</span>：御史府中列柏樹，常有野烏數千棲宿其上。<br/>　<span class="book-name">登樓賦</span>：風蕭瑟而並興。　<span class="book-name">記</span>：趙文子與叔譽，觀乎九原，文子曰：死者如可作也，吾誰與歸。</small><br/>
　　<span id="feng_zeng_yan_ba_ge_lao-n886" about="#mwt253" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#feng_zeng_yan_ba_ge_lao-n886" class="mw-selflink-fragment">奉贈嚴八閣老</a></span><br/><small about="#mwt254" typeof="mw:Transclusion">鶴注：考<span class="book-name">舊史</span>，嚴武遷給事中，在收長安之前。此詩在<span class="date" title="757年">至德二載</span>作，是年公亦為拾遺。　蔡曰：<span class="book-name">國史補</span>：宰相相呼為堂老，兩省相呼為閣老。<span class="book-name">通鑑</span>：王涯謂給事中鄭肅、韓佽曰：「二閣老不用封敕」。此唐人稱給事中為閣老也。　至德初，武以房琯薦，累遷給事中。</small><br/>
　　扈聖<small about="#mwt256" typeof="mw:Transclusion">一作扈從，或作今日</small>登黃閣，明公獨妙年。蛟龍得雲雨，鵰鶚在秋天。客禮容疏放，官曹可<small about="#mwt257" typeof="mw:Transclusion">一作許</small>接聯。新詩句句好，應<small about="#mwt258" typeof="mw:Transclusion">平聲</small>任老夫傳。<br/><small about="#mwt259" typeof="mw:Transclusion">上四頌嚴，稱其遇主乘時。下四敘情，喜其同官相契。　顧注：武父挺之與公友善，故稱武為妙年，而自稱老夫。　<span class="book-name">困學紀聞</span>：給事中，屬門下省，開元曰黃門省，故曰黃閣。左拾遺亦東省之屬，故曰「官曹可接聯」。近世用此詩為宰輔事，誤。<br/>　扈，後從也。<span class="book-name">世說</span>：王弘之曰：「風馬不接，無緣扈從」。　黃曰：唐門下省，其長曰侍中，與中書令參總，而顓判省事，即宰相也。給事中掌分判省事，故得同登黃閣。　朱注：<span class="book-name">說文</span>閣與閤異。閣，夾室也，以板為之，亦樓觀通名。閤，門旁小戶也，漢公孫弘開東閤以延賢人，蓋避當門，而東向開一小門引賓客，以别於官屬也。漢三公黃閤。　注：不敢洞開朱門，以别於人主，故黃其閤。又，唐門下省以黃塗門，謂黃閤。此詩閣字與<span class="book-name">待嚴大夫</span>詩「生理止憑黃閣老」，皆當作閤，杜公誤作閣字，訛字相沿耳。<br/>　<span class="book-name">後漢·祭遵傳</span>：明公常欲衆軍整齊。　曹植<span class="book-name">求自試表</span>：<span class="name">終軍</span>以妙年使<span class="place">越</span>。　鶴注：<span class="book-name">舊唐書</span>：武累遷給事中，既取長安，為京兆尹，兼御史中丞，時年三十二，其為給事纔三十一，故曰妙年。<br/>　<span class="book-name">吳志</span>：周瑜上疏曰：「劉備以梟雄之姿，得關張為之輔，蛟龍得雲雨，終非池中物。」<span class="book-name">北史</span>：魏慕容紹宗曰：「高公雄才蓋世，復使握大兵於外，辟如借蛟龍以雲雨，將不可制矣。」<br/><span class="book-name">唐書</span>：韋思謙為御史大夫，見王公未嘗屈禮，曰：「耳目之官，固當特立，鵰鶚鷹鸇，豈衆禽之偶」。<span class="book-name">淮南子</span>：秋風下霜，鷹鵰搏鷙。　<span class="book-name">揮麈錄</span>：「蛟龍得雲雨，鵰鶚在秋天」一聯，巳見<span class="book-name">晉書·載記</span>，昔人不以蹈襲為非。<br/>　<span class="book-name">記·郊特牲</span>：天子無客禮。　漢景帝詔：其以客禮待之。　疏放，出向秀<span class="book-name">思舊賦序</span>。<br/>　曹植詩：在官曹之典列。　梁元帝<span class="book-name">玄覽賦</span>：高門接連。<br/>　陶詩：登高賦新詩。　劉君白<span class="book-name">答僧巖書</span>：何嘗不句句破的。<br/>　任，託也。傳，傳頌也。</small><br/>
　　<span id="yue-n888" about="#mwt260" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#yue-n888" class="mw-selflink-fragment">月</a></span><br/><small about="#mwt261" typeof="mw:Transclusion">此當是<span class="date" title="757年">至德二載</span>七月作，故云「秋期近」。是時官軍尚在扶風，至閏八月二十三日，始命郭子儀收長安。國西營，指扶風軍士，扶風，在長安西北也。</small><br/>
　　天上秋期近，人間月影清。入河蟾不没，搗藥兔長生。只益丹心苦，能添白髮明。干戈知滿地<small about="#mwt262" typeof="mw:Transclusion">一作道</small>。休照國西營。<br/><small about="#mwt263" typeof="mw:Transclusion">上四月中之景，下四月下之懷。　蟾兔，承月影來，緊注下半截意。　月色常明如此，恐照己照人，各惹愁恨耳。三四借蟾兔點染，不必别生議論。<br/>　高昂詩：天上人間無可比。　<span class="book-name">詩</span>：秋以為期。<br/>　梁簡文帝詩：月影山遲遲。<br/>庾肩吾<span class="book-name">望月</span>詩：<span class="comment" title="文苑英華·卷一五二·望月：
桂殿月偏來，留光引上才。
圓隨漢東蚌，暈逐淮南灰。
渡河光不濕，移輪澈詎開。
此夜臨清景，還承終宴杯。">渡河光不沒</span>。<br/>　張衡<span class="book-name">靈憲序</span>：嫦娥託身於月，是為蟾蜍。<span class="book-name">說文</span>：蟾蜍，蝦暮也。　傳玄<span class="book-name">擬天問</span>：月中何有，白兔搗藥。<br/>　又詩：丹心為寸傷。<br/>　吳質牋：白髮生鬢，所慮日深。<br/>　戴暠詩：西園偏照人。</small><br/>
　　<small about="#mwt264" typeof="mw:Transclusion">黃生曰：此詩詠月，全首作嗔怪之詞，實與<span class="book-name">一百五夜對月</span>同一奇恣，特此首精深渾雅，故讀者不見其奇耳。<br/>王嗣奭曰：杜詩凡單詠一物，必有所比，此詩為肅宗而作。天運初回，新君登極，將有太平之望，「秋期近」而「月影清」也。然嬖倖巳為熒惑，貴妃方敗，復有良娣，入河而蟾不没也。國忠既亡，又有輔國，搗藥之兔長生也。所以心愈苦而髮增白耳。</small><br/>
　　<small about="#mwt265" typeof="mw:Transclusion">張綖曰：蟾兔以比近習小人。入河不没，不離君側也。搗藥長生，潛竊國柄也。丹心益苦，無路以告也。白髮添明，憂思致老也。故結言休照軍營，恐愈觸其憂耳。當時寇勢侵逼如此，而近習猶然用事，何時得見清平耶。</small><br/>
　　<span id="liu_bie_jia_yan_er_ge_lao_liang_yuan_bu_que-n889" about="#mwt266" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#liu_bie_jia_yan_er_ge_lao_liang_yuan_bu_que-n889" class="mw-selflink-fragment">留别賈嚴二閣老兩院補闕</a></span><small about="#mwt267" typeof="mw:Transclusion">得雲字。　一作兩院遺補諸公，得聞字。</small><br/><small about="#mwt268" typeof="mw:Transclusion">朱注：時賈至為中書舍人，嚴武為給事中，兩院謂拾遺補闕也，作遺補是。　此是<span class="date" title="757年">至德二載</span>八月，往鄜州省家時作。　<span class="book-name">新唐書</span>：公家寓鄜，彌年艱窶，詔許公自往視。</small><br/>
　　田園須暫往<small about="#mwt269" typeof="mw:Transclusion">一作住</small>，戎馬惜離羣。去遠留詩别，愁多任酒醺。一秋常苦雨，今日始<small about="#mwt270" typeof="mw:Transclusion">去聲</small>無雲。山路時<small about="#mwt271" typeof="mw:Transclusion">一作晴</small>吹角<small about="#mwt272" typeof="mw:Transclusion">一作笛</small>，那堪處處聞。<br/><small about="#mwt273" typeof="mw:Transclusion">上四留别之情，下四歸途之景。　顧注：五六紀天時之可往，作途中自慰語。七八紀時事之難往，作途中自悲語。<br/>　蕭愨詩：田園聊復歸。庾信詩：暫往春園傍。<br/>　<span class="book-name">記</span>：子夏曰：「吾離羣而索居，亦巳久矣。」<br/>　庾詩：酒醺人半醉。<br/>　<span class="book-name">月令</span>：苦雨數來。<br/>　陶潛詩：日暮始無雲。<br/>　王勃詩：葉齊山路狹。<br/>　何遜詩：處處皆城市。</small><br/>
　　<span id="wan_xing_kou_hao-n891" about="#mwt274" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#wan_xing_kou_hao-n891" class="mw-selflink-fragment">晚行口號</a></span><small about="#mwt275" typeof="mw:Transclusion">平聲</small><br/><small about="#mwt275-2" typeof="mw:Transclusion">　此公往鄜省家，在道時作。　梁簡文帝有<span class="book-name">和衛尉新渝侯巡城口號</span>，張說有<span class="book-name">十五夜衞前口號</span>，口號不始於杜公。</small><br/>
　　三川不可到，歸路晚山稠。落雁浮寒水，飢烏集戍樓。市朝<small about="#mwt276" typeof="mw:Transclusion">音潮</small>今日異，喪<small about="#mwt277" typeof="mw:Transclusion">去聲</small>亂幾時休。遠愧梁江總，還家尚黑頭。<br/><small about="#mwt278" typeof="mw:Transclusion">上四晚行之景，下四晚行有感。　落雁飢烏，寫中路凄涼之狀，亦見喪敗之餘，行人少而戍卒稀。　盧注：讀此二句，有春燕巢於林木之感。<br/>　邵注：三川在鄜州南六里。顏延之詩：日夕望三川。　汸注：不可到，徒步行緩也。<br/>蔡琰詩：雲山萬里兮歸路遐。<br/>　<span class="book-name">國策</span>：更嬴虚發而落雁。江總詩：落雁不勝彈。　陸機詩：寒水入雲煙。<br/>　張正見詩：飢烏落箭鋒。　庾信詩：戍樓鳴夕鼓，山寺響晨鐘。<br/>陸機詩：市朝忽遷易。<br/>　<span class="book-name">詩</span>：喪亂既平。<br/>　<span class="book-name">古詩為焦仲卿妻</span>：且暫還家去。　顧炎武曰：<span class="book-name">考江總傳</span>，梁<span class="date" title="549年">太清三年</span>，臺城陷，總年三十一，自此流離於外十四五年，至陳<span class="date" title="563年">天嘉四年</span>還朝，總年四十五，所謂「還家尚黑頭」也。子美遭亂，崎嶇略與總同，自傷其年巳老，故發此歎耳。傳又云：<span class="date" title="594年">開皇十四年</span>，卒於江都，時年七十六，既無還家之文，而<span class="date" title="589年">禎明三年</span>為陳亡之歲，總年巳七十一，頭安得黑乎。且子美詩云「莫看江總老，猶被賞時魚」，又云「管寧紗帽淨，江令錦袍鮮」，亦巳亟稱之矣。劉須溪謂著一梁字，不勝其愧，此謬說也。</small><br/>
　　<span id="du_zhuo_cheng_shi-n896" about="#mwt280" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#du_zhuo_cheng_shi-n896" class="mw-selflink-fragment">獨酌成詩</a></span><br/><small about="#mwt281" typeof="mw:Transclusion">此公往鄜州，在途獨酌而作。　沈坰有<span class="book-name">獨酌謠</span>。江總詩：獨酌一尊酒。<span class="book-name">南史</span>：顏延之獨酌郊野，當其為適，旁若無人。</small><br/>
　　燈花何太喜，酒綠<small about="#mwt283" typeof="mw:Transclusion">一作色</small>正相親。醉裏從<small about="#mwt284" typeof="mw:Transclusion">趙作曾，非</small>為客，詩成覺有神。兵戈猶在眼，儒術豈謀身。苦<small about="#mwt285" typeof="mw:Transclusion">一作共，非</small>被<small about="#mwt286" typeof="mw:Transclusion">去聲</small>微官縛，低頭愧野人。<br/><small about="#mwt287" typeof="mw:Transclusion">上四敘旅夜情事，題意巳完。下則有感身世，而歎一官之拘束。　<span class="book-name">杜臆</span>：遇酒而燈花為兆，酒之難得可知。　任從為客，酒解客愁。詩覺有神，喜動詩興也。二句暗承。　陶歎折腰，杜愧低頭，皆不肯屈節於仕途者。<br/>　<span class="book-name">西京雜記</span>：目瞤得酒食，燈花得錢財。<br/>朱超詩：若言為客易。<br/>　<span class="book-name">吳越春秋</span>：欲興兵戈，以誅暴楚。<br/>　<span class="book-name">前漢·蕭望之傳</span>：宣帝不甚從儒術。<br/>　潘岳詩：豈敢陋微官。<br/>　<span class="book-name">後漢·梁鴻傳</span>：妻曰：「今何為默默，無乃欲低頭就之乎」。　愧野人，愧不如彼之自適也。</small><br/>
　　<small about="#mwt288" typeof="mw:Transclusion">趙汸曰：東坡詩：「夢裏似曾遷海外，醉中不覺到江南」，又云「却舉酒杯疑是夢，試拈詩筆巳如神」，皆出於此。<br/>古人凡送别遣懷之作，只寫景言情，而作詩本意，已在其中。若於篇中明說，作詩近於自注，終覺非體。如<span class="book-name">大雅·卷阿</span>篇，乃召康公和成王之詩，首云「來游來歌，以矢其音」，末云「矢詩不多，維以遂歌」。此係一時唱和之作，故首尾提出賦詩之意。又<span class="book-name">嵩高</span>篇，乃吉甫送申伯之詩，末云「吉甫作誦，其詩孔碩，其風肆好，以贈申伯」，但於章尾結出贈詩之意，收束有情。<span class="book-name">杜集</span>如<span class="book-name">留别嚴賈</span>詩，於第三句云「去遠留詩别」，如此詩於第四句云「詩成覺有神」，又如<span class="book-name">遊修覺寺</span>詩，於第三句云「詩應有神助」，突於半腰中插入，作詩題意巳盡，而語氣亦傷，後面重敘，便脉絡不貫矣。此皆少陵不拘古法處，未可為訓也。</small><br/>
　　<span id="tu_bu_gui_xing-n898" about="#mwt289" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#tu_bu_gui_xing-n898" class="mw-selflink-fragment">徒步歸行</a></span><small about="#mwt290" typeof="mw:Transclusion">原注：贈李特進，自鳳翔赴鄜州，途經邠州作。</small><br/><small about="#mwt290" typeof="mw:Transclusion">　鶴注：李特進，當是李嗣業，<span class="book-name">本傳</span>：京兆高陵人，因隨高仙芝平少勃律，加特進。祿山反，肅宗追之，至鳳翔上謁。嗣業忠毅憂國，不計居產，有宛馬千疋。　<span class="book-name">杜臆</span>：近侍之臣，徒步而歸，以見軍事倥偬之狀，命題有感。</small><br/>
　　明公壯年值時危，經濟實藉英雄姿。國之社稷今若是，武定禍亂非公誰。<br/><small about="#mwt291" typeof="mw:Transclusion">敘李公戡亂之才。<br/>　<span class="book-name">吳志</span>：孫堅謂張温曰：「明公親率天兵，威震天下。」<br/>　<span class="book-name">魏志</span>：曹操曰：「天下英雄，唯孤與使君。」<br/>　<span class="book-name">忠經</span>：苟利社稷，不顧其身。<br/>　<span class="book-name">通鑑</span>：魏賀拔軌謂宇文泰曰：「文足經國，武能定亂」。　<span class="book-name">國語</span>：輿人誦：喪田不懲，禍亂其興。</small><br/>
　　鳳翔千官且飽飯，衣馬不復<small about="#mwt292" typeof="mw:Transclusion">扶又切</small>能輕肥。青袍朝<small about="#mwt293" typeof="mw:Transclusion">音潮</small>士最困者，白頭拾遺徒步歸。<br/><small about="#mwt294" typeof="mw:Transclusion">此自敘徒步之由。　公往行在，麻鞋謁帝，有青袍而無朝服。　<span class="book-name">舊書</span>：<span class="date" title="757年">至德二載</span>二月，議大舉收復，盡括公私馬以助軍，故惟徒步而行。<br/>　范雲詩：衣馬悉輕肥。<br/>　孔融書：朝士最重儒術。<br/>　<span class="book-name">史</span>：白頭如新。　<span class="book-name">燕國策</span>：匹夫徒步之士。</small><br/>
　　人生交契無老少<small about="#mwt295" typeof="mw:Transclusion">去聲</small>，論<small about="#mwt296" typeof="mw:Transclusion">平聲</small>心<small about="#mwt297" typeof="mw:Transclusion"><span class="book-name">英華</span>作心，一作交</small>何必先同調<small about="#mwt298" typeof="mw:Transclusion">去聲</small>。妻子山中哭向天，須公櫪上追風驃。<br/><small about="#mwt300" typeof="mw:Transclusion">末言歸行須馬之意。無老少，見忘年之交。何同調，見忘形之交。　魯訔注：時李特進守邠州，公便道經邠，作詩贈李，就借乘馬也。　此章三段，各四句。<br/>　<span class="book-name">說苑</span>：論交合友。　謝靈運詩：誰謂古今殊，異代可同調。<br/>櫪，馬槽也。　<span class="book-name">古今注</span>：秦始皇七馬，一曰追風。<span class="book-name">洛陽伽藍記</span>：後魏河間王琛，遣使至波斯國，得千里馬，號曰追風。　<span class="book-name">廣韻</span>：馬黃白色曰驃。</small><br/>
　　<span id="jiu_cheng_gong-n899" about="#mwt301" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#jiu_cheng_gong-n899" class="mw-selflink-fragment">九成宮</a></span><br/><small about="#mwt302" typeof="mw:Transclusion">張遠注：此途中所見，記事之作，下首同。<span class="book-name">唐書</span>：九成宮，在鳳翔麟遊縣西五里，本隋仁壽宮，貞觀間修之以避暑，因更名焉。宮周垣千八百步，并置禁苑及府庫官寺等，太宗、高宗嘗臨幸。<span class="book-name">舊書</span>：九成宮總監一人，副監一人，丞簿錄事各一人。　魏徵<span class="book-name">九成宮醴泉銘序</span>：九成宮，隋之仁壽宮也。冠山抗殿，絕壑為池，跨水架楹，分巖竦闕，高閣周建，長廊四起，棟宇膠葛，臺榭參差。仰視則迢遰百尋，下臨則峥嶸千仞。珠璧交映，金碧相輝，照灼雲霞，蔽虧日月。觀其移山迴澗，窮泰極侈，以人從欲，良足深尤。</small><br/>
　　蒼山入百里，崖斷如杵臼。曾<small about="#mwt304" typeof="mw:Transclusion">音層</small>宮憑風迴<small about="#mwt305" typeof="mw:Transclusion">一作迥</small>，岌嶪土囊口。<br/><small about="#mwt306" typeof="mw:Transclusion">從九成宮敘起。　山高宮敞，此遥望之勢。<br/>　謝朓詩：眇眇蒼山色。<br/>　<span class="book-name">蕪城賦</span>：崒若斷崖。　<span class="book-name">水經注</span>：猶傳杵臼之迹。楊敬之<span class="book-name">華山賦</span>：坳者似池，洼者似臼。<br/>　相如<span class="book-name">哀二世賦</span>：坌入層宮之嵯峨。　谷口迴風，見其可以避暑。<br/>　<span class="book-name">西京賦</span>：狀崔峨以岌嶪。岌嶪，高峻貌。　<span class="book-name">風賦</span>：風起於地，浸淫於谿谷，盛怒於土囊之口。注：土囊，谷口也。</small><br/>
　　立神扶棟梁<small about="#mwt307" typeof="mw:Transclusion">一作宇</small>，鑿翠開戶牖。其陽產靈芝，其陰宿牛斗。紛披<small about="#mwt308" typeof="mw:Transclusion">一作扶</small>長松倒<small about="#mwt309" typeof="mw:Transclusion">一作側</small>，揭𡿗<small about="#mwt311" typeof="mw:Transclusion">魚列切</small>怪石走。哀猿啼一聲，客淚迸林藪。<br/><small about="#mwt312" typeof="mw:Transclusion">此記故宮景物。　上四言殿宇軒豁，下四言古跡蒼涼。<br/>　<span class="book-name">魯靈光殿賦</span>：神靈扶其棟宇。<br/>　<span class="book-name">老子</span>：鑿室以為戶牖。<br/>　<span class="book-name">西都賦</span>：其陽則崇山隱天，幽林穹谷，其陰則冠以九嵕，陪以甘泉。　酈炎詩：靈芝生河洲。<br/>　孫逖詩：紗窗宿斗牛。<br/>　庾信賦：紛披草樹。　<span class="book-name">墨子</span>：荆有長松文梓。<br/>　<span class="book-name">魯靈光殿賦</span>：飛陛揭𡿗，緣雲上征。揭𡿗，嶄巖貌。　<span class="book-name">書·禹貢</span>：厥貢鉛松怪石。<br/>　江總詩：哀猿數處愁。　古樂府：猿鳴三聲淚沾裳。<br/>　劉珊詩：邊聲隕客淚。　蔡邕<span class="book-name">薦皇甫規表</span>：藏器林藪之中。</small><br/>
　　荒哉隋家帝，製此今頹朽。向使國不亡，焉<small about="#mwt313" typeof="mw:Transclusion">於虔切</small>為巨唐有。雖無新增修，尚置<small about="#mwt314" typeof="mw:Transclusion"><span class="book-name">英華</span>作署</small>官居守。巡非瑶水遠，跡是雕牆後。<br/><small about="#mwt315" typeof="mw:Transclusion">此段敘事，言宮歷兩朝，有殷鑒不遠之意。<br/>　<span class="book-name">通鑑</span>：隋<span class="date" title="593年">開皇十三年</span>二月，詔營仁壽宮於岐山之北，夷山堙谷，以立宮殿，崇臺累榭，宛轉相屬，役使嚴急，丁夫多死。<br/>　<span class="book-name">史記</span>：嚮使秦緩其刑罰。<br/>　<span class="book-name">海賦</span>：昔在帝媯，巨唐之世。<br/>　置官，見題下注。<br/>　王融<span class="book-name">曲水詩序</span>：周王八駿，如舞瑶水之陰。<br/>　<span class="book-name">書</span>：甘酒嗜音，峻宇雕牆。</small><br/>
　　我行<small about="#mwt316" typeof="mw:Transclusion">陳作來</small>屬<small about="#mwt317" typeof="mw:Transclusion">之玉切</small>時危，仰望嗟嘆久。天王狩<small about="#mwt318" typeof="mw:Transclusion">晉、晁並作狩，趙云守，音狩</small>太白，駐馬更搔<small about="#mwt319" typeof="mw:Transclusion">一作回</small>首。<br/><small about="#mwt320" typeof="mw:Transclusion">末段敘情，對故宮而念新君，含無限興亡之感。　<span class="book-name">杜臆</span>：「天王守太白」，蓬萊且不能居，況九成遺跡乎。　此章首尾各四句，中二段各八句。<br/>　<span class="book-name">前漢·郊祀志</span>：百姓仰望。　<span class="book-name">記</span>：長言之不足，故嗟歎之。<br/>　時肅宗在鳳翔，故云「天王狩」。<span class="book-name">春秋</span>：天王狩於河陽。<span class="book-name">唐書</span>：鳳翔郿縣有太白山。<br/>　温子昇詩：駐馬詣當罏。　<span class="book-name">詩</span>：搔首踟蹰。</small><br/>
　　<span id="yu_hua_gong-n902" about="#mwt321" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#yu_hua_gong-n902" class="mw-selflink-fragment">玉華宮</a></span><br/><small about="#mwt322" typeof="mw:Transclusion"><span class="book-name">舊唐書</span>：<span class="date" title="647年">貞觀二十一年</span>七月，作玉華宮，詔玉華宮制度，務從菲薄，更令卑陋。二十二年詔曰：即澗疏隍，憑巖建宇，土無文繪，木不雕鏤，矯鋪首以荆扉，變綺窗於甕牖。<span class="book-name">地理志</span>：<span class="date" title="646年">貞觀二十年</span>置玉華宮，在坊州宜君縣北七里鳳凰谷，<span class="date" title="651年">永徽二年</span>廢為玉華寺。<span class="book-name">寰宇記</span>：廢玉華宮，在坊州宜君縣西四十里。<span class="date" title="643年">貞觀十七年</span>置，正殿覆瓦，餘皆葺茅，當時以為清涼勝於九成宮。</small><br/>
　　溪迴<small about="#mwt324" typeof="mw:Transclusion">一作迥</small>松風長，蒼鼠竄古瓦。不知何王殿，遺構絕壁下。陰房鬼火青，壞道哀湍瀉。萬籟真笙竽<small about="#mwt325" typeof="mw:Transclusion">一作竽瑟</small>，秋色<small about="#mwt326" typeof="mw:Transclusion">一作氣，一作光</small>正<small about="#mwt327" typeof="mw:Transclusion">一作極</small>蕭灑。<br/><small about="#mwt328" typeof="mw:Transclusion">首記舊宮凄涼。　松風屬聞，蒼鼠屬見，鬼火屬見，哀湍屬聞，萬籟屬聞，秋色屬見。<br/>　<span class="book-name">七發</span>：依絕區兮臨回溪。梅聖俞曰：玉華宮前有溪，曰釀醁溪。　劉孝綽詩：松風吹繐帳。<br/>　朱注：玉華宮，作於貞觀年間，去公時僅百載，而云「不知何王殿」者，何也。按<span class="book-name">高僧傳</span>載，玄奘嘗於此譯經意，久廢為寺，與九成之置官居守者不同，故人皆不知為何王之殿耳，非公真昧其跡也。<br/>　謝靈運詩：晨策尋絕壁。<br/>　陸機<span class="book-name">登臺賦</span>：步陰房而夏涼。　<span class="book-name">淮南子</span>：人血為燐。<span class="book-name">楚辭</span>：鬼火兮熒熒。<br/>　<span class="book-name">尚書傳</span>：傅氏之巖，在虞虢界，有澗水壞道。　<span class="book-name">說文</span>：湍，急瀨也。<br/>　張正見詩：聊因萬籟响。<span class="book-name">莊子</span>：敢問天籟。子綦曰：夫吹萬不同，而使其自己也。　<span class="book-name">墨子</span>：彈琴瑟，吹笙竽。<br/>　周王褒詩：秋色照孤城。無名釋詩：瀟灑出樊籠。</small><br/>
　　美人為黃土，況乃粉黛假。當時侍金輿，故物獨石馬。憂來藉草坐，浩歌淚盈把。冉冉征途間，誰是長年者。<br/><small about="#mwt329" typeof="mw:Transclusion">此撫遺迹而增慨也。　即觀美人物化，孰是長年住世者，乃「冉冉征途間」乎，所以有感而歎息耳。上章以傷亂作結，本章以憂老作結。　此章二段，各八句。<br/>　江淹詩：美人歸重泉。　王褒<span class="book-name">僮約文</span>：早歸黃土陌。<br/>　<span class="book-name">列子</span>：鄭衛之處，粉白黛黑。<span class="book-name">樂府</span>：粉黛不加飾。邵二泉注：粉黛假，謂殉葬木偶人也。<br/>　<span class="book-name">恨賦</span>：喪金輿及玉乘。<br/>　古詩：所遇無故物。　<span class="book-name">西京雜記</span>：張丞相墓前有石馬。　趙曰：當時必有隨輦美人，殁葬宮旁，故及之。梅聖俞曰：玉華宮近有晉苻堅墓。<br/>　魏文帝詩：憂來無方，人莫知之。<span class="book-name">說苑</span>：齊景公坐地，晏子獨搴草而坐。謝惠連詩：藉草繞回壑。<br/>　<span class="book-name">楚辭</span>：臨風恍兮浩歌。　王微詩：傾筐未盈把。<br/>賈誼<span class="book-name">惜逝賦</span>：壽冉冉而日衰兮。注：冉冉，漸也。　徐陵詩：征途愁轉旆。<br/>　<span class="book-name">兩都賦</span>：神仙長年。<span class="book-name">天台賦</span>：嗟人生之短期，孰長年之能執。</small><br/>
　　<small about="#mwt330" typeof="mw:Transclusion">洪邁<span class="book-name">容齋隨筆</span>云：張文潛暮年在宛丘，何大圭方弱冠，往謁之，凡三日，見其吟哦老杜<span class="book-name">玉華宮</span>詩不絕口。大圭請其故，曰：「此章乃風雅鼓吹，未易為子言」，大圭曰：「先生所賦，何必減此」。曰：「平生極力摹寫，僅有一篇稍似之，然未可同日語也。」遂誦其<span class="book-name">離黃州</span>詩曰：「扁舟發孤城，揮手謝送者。山回地勢卷，天豁江面寫。中流望赤壁，石脚插水下。昏昏煙霧嶺，歷歷漁樵舍。居夷實三載，鄰里通假借。别之豈無情，老淚為一灑。篙工起鳴舷，輕櫓健於馬。聊為過江宿，寂寂樊山夜。」此其音響節奏，固似之矣。</small><br/>
　　<span id="qiang_cun_san_shou-n908" about="#mwt331" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#qiang_cun_san_shou-n908" class="mw-selflink-fragment">羌村三首</a></span><br/><small about="#mwt332" typeof="mw:Transclusion">此亦還鄜州時，道中作。　夢弼曰：<span class="book-name">鄜州圖經</span>：州治洛交縣，羌村，洛交村墟也。</small><br/>
　　崢嶸赤雲西，日脚下平地。柴門鳥雀<small about="#mwt333" typeof="mw:Transclusion">當作鵲</small>噪，歸客<small about="#mwt334" typeof="mw:Transclusion">一作客子</small>千里至。<br/><small about="#mwt335" typeof="mw:Transclusion">此旅人初至家而喜也。　<span class="book-name">杜臆</span>：荒村晚景，摹寫如畫。<br/>　謝朓詩：崢嶸瞰平陸。郭璞曰：崢嶸，高峻也。　<span class="book-name">漢書·五行志</span>：赤雲起而蔽日。<br/>　陳後主詩：日脚沉雲外。　鮑照詩：瀉水置平地。<br/>　曹植詩：柴門何蕭條。<br/>陸賈<span class="book-name">新語</span>：乾鵲噪而行人至。謝靈運詩：歸客逐海隅。</small><br/>
　　妻孥怪我在，驚定<small about="#mwt336" typeof="mw:Transclusion">一作走</small>還拭淚。世亂遭飄蕩，生還偶然遂。鄰人滿牆頭，感歎亦歔<small about="#mwt337" typeof="mw:Transclusion">音虚</small>欷<small about="#mwt338" typeof="mw:Transclusion">叶音戲</small>。夜闌更秉燭，相對如夢寐。<br/><small about="#mwt339" typeof="mw:Transclusion">此記悲歡交集之狀。　家人乍見而駭，鄰人遥望而憐，道出情事逼真。後二章俱發端於此。亂後忽歸，猝然怪驚，有疑鬼疑人之意。「偶然遂」，死方幸免，如夢寐，生恐未真。　司空曙詩：「乍見翻疑夢，相悲各問年」，是用杜句。陳後山詩：「了知不是夢，忽忽心未穏」，是翻杜語。　此章上四句，下八句。<br/>　我在，如<span class="book-name">論語</span>「子在」之在。<br/>　梁簡文帝詩：拭淚空搖手。<br/>　鮑照詩：世亂識忠良。　古詩：飄蕩水無根。<br/>　蔡琰曲：喜得生還兮逢聖君。<span class="book-name">列子</span>：范氏之黨，以為偶然。<br/>　劉孝孫詩：鄰人思舊情。<br/><span class="book-name">楚辭</span>：曾歔欷余鬱邑兮。注：歔欷，哀泣之聲。<br/>　蔡琰曲：更深夜闌兮夢汝來斯。　樂府：晝短苦夜長，不如秉燭遊。陸放翁云：夜深宜睡而復秉燭，見久客喜歸之意。<span class="book-name">泠齋</span>讀平聲，謂更換執燭，未然。<br/>　<span class="book-name">列子</span>：一里老幼，垂涕相對。沈約詩：神交疲夢寐。</small><br/>
　　<small about="#mwt341" typeof="mw:Transclusion">王嗣奭曰：前有<span class="book-name">述懷</span>、<span class="book-name">得家書</span>二詩，公與家人巳知兩存矣。此云「妻孥怪我在，生還偶然遂」何也，蓋此時盜賊方横，乘輿未回，人人不保，直至兩相面，而後知尚存，此亂世實情也。<br/>　王慎中曰：三首俱佳，而第一首尤絕。一字一句，鏤出肺腸，才人莫知措手，而婉轉周至，躍然目前，又若尋常人所欲道者，真國風之義，黃初之旨。而結體終始，乃杜本色耳。<br/>　申涵光曰：杜詩「鄰人滿牆頭」與「羣雞正亂叫」，摹寫村落田家情事如見，今人謂苦無詩料者，只是才弱胆小，觀此等詩，何者非料耶。</small><br/>
　　晚歲迫偷生，還家少歡趣。嬌兒不離<small about="#mwt342" typeof="mw:Transclusion">去聲</small>膝，畏我復<small about="#mwt343" typeof="mw:Transclusion">扶又切</small>却去。憶昔好<small about="#mwt344" typeof="mw:Transclusion">去聲，一作多</small>追涼，故繞池邊樹。蕭蕭北風勁，撫事煎百慮。<br/><small about="#mwt345" typeof="mw:Transclusion">此章敘還家後事，承上妻孥來。　急於回家，而仍少歡趣者，一為父子久疏，一為生計艱難也。　不離膝，乍見而喜，復却去，久視而畏，此寫幼子情狀最肖。好追涼，去夏方暑。北風勁，今秋向冬矣。撫事百慮，傷禦寒無具。　遠注：下四句，即<span class="book-name">詩</span>「昔我往矣，楊柳依依。今我來思，雨雪霏霏。」之意。<br/>　隋孫萬壽詩：晚歲出函谷，方春度京口。　軍壘暫歸，故云偷生。<span class="book-name">吳志</span>：秦旦曰：「孰與偷生苟活」。<br/>　何遜詩：幽居乏歡趣。<br/>　<span class="book-name">前溪歌</span>：寧斷嬌兒乳。　<span class="book-name">孝經</span>：親生之膝下。<br/>　<span class="book-name">仲長統傳</span>：濯清水，追涼風。李德林詩：山水暫追涼。<br/>　<span class="book-name">詩</span>：北風其涼。<br/>　江淹詩：伏枕懷百慮。</small><br/>
　　賴知禾黍<small about="#mwt346" typeof="mw:Transclusion"><span class="book-name">英華</span>作黍秫</small>收，已覺糟床注。如今足斟酌，且用慰遲暮。<br/><small about="#mwt347" typeof="mw:Transclusion">末乃對酒自慰，方幸家人完聚也。　慰遲暮，回應晚歲偷生，撫事百慮。　此章上八句，下四句。<br/>　<span class="book-name">麥秀歌</span>：禾黍油油兮。趙曰：黍秫，所以造酒。<br/>　魯訔曰：酒床，即酒醡也。<br/>　<span class="book-name">淮南子</span>：聖人之道，其猶中衢而致樽耶，至者斟酌，多少不同，各得其所宜。<br/>　<span class="book-name">離騷</span>：恐美人之遲暮。</small><br/>
　　羣雞正<small about="#mwt349" typeof="mw:Transclusion">一作忽</small>亂叫，客至雞鬭爭<small about="#mwt350" typeof="mw:Transclusion">一云正生</small>。驅雞上<small about="#mwt351" typeof="mw:Transclusion">上聲</small>樹木，始聞叩柴荆。父老四五人，問我久遠行。手中各有攜，傾榼濁復<small about="#mwt352" typeof="mw:Transclusion">扶又切</small>清。<br/><small about="#mwt353" typeof="mw:Transclusion">此章記鄰里之情，承上鄰人來。　客至雞啼，見荒舍寂寥之景。清濁遞斟，各領村家酒味也。　首章客至，公自謂。此章客至，指父老。<br/>　應瑒詩：二部分曹伍，羣雞煥以陳。<br/>　<span class="book-name">申鑒</span>：覩孺子之驅雞，而見御民之術。　漢樂府：雞鳴高樹巔。<br/>　謝靈運詩：俶裝返柴荆。<br/>　<span class="book-name">漢·高帝紀</span>：與父老約。　漢樂府：兄弟四五人。<br/>古樂府：遠行不如歸。<br/>　<span class="book-name">左傳</span>：行人執榼承飲，造於子重。<span class="book-name">酒德頌</span>：挈榼提壺。榼，酒榼。　<span class="book-name">魏志</span>：徐邈曰：「酒清者為聖人，濁者為賢人。」</small><br/>
　　莫<small about="#mwt355" typeof="mw:Transclusion">從<span class="book-name">英華</span>，一作苦</small>辭酒味薄，黍地無人耕。兵革既未息，兒童<small about="#mwt356" typeof="mw:Transclusion">一作郎</small>盡東征。請為<small about="#mwt357" typeof="mw:Transclusion">去聲</small>父老歌，艱難愧深<small about="#mwt358" typeof="mw:Transclusion">一作餘</small>情。歌罷仰天歎，四座涕<small about="#mwt359" typeof="mw:Transclusion">一作淚</small>縱<small about="#mwt360" typeof="mw:Transclusion">平聲</small>横。<br/><small about="#mwt361" typeof="mw:Transclusion">再敘飲中問答，皆亂後悲傷之意。　莫辭四句，代述父老之語。請為二句，致謝父老之詞。歌罷而歎，公傷亂也。聽歌而涕，父老酸心也。　<span class="book-name">杜臆</span>：兒當兵革，故莫耕而酒薄，此正艱難處，乃能用情如是，故感而有愧。　金氏曰：「艱難愧深情」，即所歌之詞。　此章上下各八句。<br/>　<span class="book-name">莊子</span>：魯酒薄而趙酒厚。<span class="book-name">說苑</span>：器薄則亟毁，酒薄則亟酸。<br/>　<span class="book-name">過秦論</span>：兵革不休。<br/>　潘岳<span class="book-name">閒居賦</span>：兒童稚齒。東征，討安祿山也。<br/>　<span class="book-name">詩</span>：遇人之艱難矣。　陶淵明<span class="book-name">九日閒居</span>：緬焉起深情。<br/>　<span class="book-name">韓非子</span>：造父終日不食，仰天而歎。<br/>　孔融詩：高談滿四座。　<span class="book-name">長門賦</span>：涕流離而縱横。</small><br/>
　　<small about="#mwt363" typeof="mw:Transclusion">杜詩每章各有起承轉闔，其一題數章者，互為起承轉闔。此詩首章是總起，次章上四句為承，中四句為轉，下四句為闔。三章上八句為承，中四句為轉，下四句為闔。此詩法之可類推者。</small><br/>
　　<span id="bei_zheng-n910" about="#mwt364" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#bei_zheng-n910" class="mw-selflink-fragment">北征</a></span><br/><small about="#mwt365" typeof="mw:Transclusion">公遭祿山之亂，自行在往鄜州，鄜州在鳳翔東北，故以北征命篇。　鶴注：此詩述在路及到家之事，當在羌村後。<span class="date" title="757年">至德二載</span>九月作，故云「菊垂今秋花」。　班彪作<span class="book-name">北征賦</span>，用以為題。</small><br/>
　　皇帝二載<small about="#mwt367" typeof="mw:Transclusion">上聲</small>秋，閏八月初吉。杜子將北征，蒼茫問家室。<br/><small about="#mwt368" typeof="mw:Transclusion">首段從北征問家敘起。<br/>　<span class="book-name">春秋繁露</span>：德侔天地者，稱皇帝。蔡邕<span class="book-name">獨斷</span>：秦承周末，自以為德兼三王，功包五帝，故并以為號，漢因之而不改。<br/>　<span class="book-name">詩</span>：二月初吉。初吉，朔日也。<br/><span class="book-name">楚辭</span>：駕玄螭兮北征。<br/>　陰鏗詩：蒼茫歲欲晚。蒼茫，急遽之意。　<span class="book-name">詩</span>：宜其家室。</small><br/>
　　維時遭艱虞<small about="#mwt369" typeof="mw:Transclusion">一作危</small>，朝<small about="#mwt370" typeof="mw:Transclusion">音潮</small>野少暇日。顧慚恩私被，詔許歸蓬蓽。拜<small about="#mwt371" typeof="mw:Transclusion">一作奉</small>辭詣闕下<small about="#mwt372" typeof="mw:Transclusion">一云閤門</small>，怵惕久未出。雖乏諫諍姿，恐君有遺失。君誠中<small about="#mwt373" typeof="mw:Transclusion">去聲</small>興主，經緯固密勿。東胡反未已，臣甫憤所切。揮涕戀行在，道途<small about="#mwt374" typeof="mw:Transclusion">一作路</small>猶恍惚。乾坤含<small about="#mwt375" typeof="mw:Transclusion"><span class="book-name">陳浩然本</span>作合</small>瘡痍，憂虞何時畢。<br/><small about="#mwt376" typeof="mw:Transclusion">次述辭朝戀主之情。　上八欲去不忍，憂在君德。下八既行猶思，憂在世事。<br/>　王洙曰：<span title="唐書·卷二百一·列傳第一百二十五·儒學下：
會祿山亂，天子入蜀，甫避走三川。肅宗立，自鄜州羸服欲奔行在，為賊所得。至德二年，亡走鳳翔上謁，拜右拾遺。與房琯為布衣交，琯時敗陳濤斜，又以客董廷蘭，罷宰相。甫上疏言：「罪細，不宜免大臣。」帝怒，詔三司親問。宰相張鎬曰：「甫若抵罪，絕言者路。」帝乃解。甫謝，且稱：「琯宰相子，少自樹立為醇儒，有大臣體，時論許琯才堪公輔，陛下果委而相之。觀其深念主憂，義形於色，然性失于簡。酷嗜鼓琴，廷蘭托琯門下，貧疾昏老，依倚為非，琯愛惜人情，一至玷污。臣歎其功名未就，志氣挫衄，覬陛下棄細錄大，所以冒死稱述，涉近訐激，違忤聖心。陛下赦臣百死，再賜骸骨，天下之幸，非臣獨蒙。」然帝自是不甚省錄。" class="comment">時房琯得罪，甫上言，琯罪細，不宜死。帝怒，詔三司推問，甫謝，因稱琯宰相子，少自樹立，有大臣體。帝不省錄，詔放甫歸鄜州</span>。　庾信哀<span class="book-name">江南賦</span>：逮永嘉之艱虞。<br/>　張協詩：朝野多歡娛。　王粲<span class="book-name">登樓賦</span>：聊暇日以銷憂。夢弼曰：少暇日，謂軍興之際，公私不遑安處。<br/>　顧慚，自顧慚愧也。裴松之<span class="book-name">三國志注表</span>：顧慚二物。　曹植詩：不得顧恩私。<br/>傅咸詩：歸身蓬蓽廬。<br/>　<span class="book-name">晉史論</span>：陳王就國，則拜辭隕涕。班彪詩：上書詣闕下。<br/>　曹植詩：皇恩過隆，祗承怵惕。<br/><span class="book-name">孔叢子</span>：犯顏諫諍，公正無私。<br/>　公為拾遺，故恐君有遺失。<span class="book-name">前漢·張安世傳</span>：無所遺失。<br/>　<span class="book-name">文心雕龍</span>：經緯區宇，彌綸彝憲。　傅亮表：密勿軍國，心力俱盡。密，秘也。勿，黽勉也。<br/>　東胡，指安慶緒。<br/>　鍾惺曰：臣甫，用章奏字面，如對君語。　<span class="book-name">家語</span>：敬姜曰：「無揮涕」。<br/>　行在，見<span class="book-name">竄鳳翔</span>詩。<br/><span class="book-name">法言</span>：人心恍惚。<br/>　<span class="book-name">漢書</span>：瘡痍者未起。<span class="book-name">說文</span>：痍，傷也，金瘡也。<br/>　<span class="book-name">易</span>：悔吝者，憂虞之象也。</small><br/>
　　靡靡踰阡陌，人煙眇蕭瑟<small about="#mwt378" typeof="mw:Transclusion">一作索</small>。所遇多被傷，呻吟更流血。回首鳳翔縣，旌旗晚明滅。前登寒山重<small about="#mwt379" typeof="mw:Transclusion">平聲</small>，屢得飲馬窟。邠郊入地底，涇水中蕩潏。猛虎立我前，蒼崖吼時裂。菊垂今秋花，石帶<small about="#mwt380" typeof="mw:Transclusion">一作戴，一作載</small>古車轍。青雲動高興<small about="#mwt381" typeof="mw:Transclusion">去聲</small>，幽事亦可悦。山果多瑣細，羅生雜橡栗。或紅如丹砂，或黑如點漆。雨露之所濡，甘苦<small about="#mwt382" typeof="mw:Transclusion">一作酸</small>齊結實。緬<small about="#mwt383" typeof="mw:Transclusion">一作縹</small>思桃源內，益歎身世拙。坡陀望鄜畤，巖谷<small about="#mwt384" typeof="mw:Transclusion">郭作谷巖</small>互出没。我行已水濱，我僕猶木末。鴟鳥<small about="#mwt385" typeof="mw:Transclusion">一作梟</small>鳴黃桑，野鼠拱亂穴。夜深<small about="#mwt386" typeof="mw:Transclusion">一作中</small>經戰場，寒月照白骨。潼關百萬師，往者散<small about="#mwt387" typeof="mw:Transclusion">一作敗</small>何卒<small about="#mwt388" typeof="mw:Transclusion">昌活切</small>。遂令<small about="#mwt389" typeof="mw:Transclusion">平聲</small>半秦民，殘害為異物。<br/><small about="#mwt390" typeof="mw:Transclusion">此歷敘征途所見之景。　既踰越阡陌，復回顧鳳翔，自此而過邠郊，望鄜畤家鄉漸近矣。　大約「菊垂」以下，皆邠土風物，此屬佳景。「坡陀」以下，乃鄜州風物，此屬慘景。　周甸注：途中所歷，有可傷者，有可畏者，有可喜者，有可痛者。　申涵光曰：「丹砂」數句，混然元化。「我行」二句，儼若畫圖。<br/>　<span class="book-name">詩</span>：行邁靡靡。　王粲詩：悠悠涉荒路，靡靡我心愁。四望無煙火，但見陌與阡。<span class="book-name">漢書注</span>：南北曰阡，東西曰陌。<br/>　曹植詩：千里無人煙。　眇，少也。　陶潛詩：蕭瑟室宇中。<br/>　被傷，戰士之帶傷者。<br/>　<span class="book-name">列子</span>：周之尹氏，有老役夫，晝則呻吟即事。呻吟，聲引氣也。　<span class="book-name">國策</span>：流血成川。　元年十月，房琯有陳陶、青阪之敗。二年，郭子儀復有清渠之敗。故云「呻吟更流血」。<br/>　<span class="book-name">家語</span>：旌旗繽紛。　沈約詩：雲華乍明滅。<br/>　陰鏗詩：寒山但見松。　重，重疊也。<br/>　古樂府：飲馬長城窟。<br/>　<span class="book-name">唐書</span>：邠州新平郡，屬關內道。杜篤<span class="book-name">論都賦</span>：瘞后土，禮邠郊。　胡夏客曰：入地底，暗用<span class="source" title="詩經·大雅·綿">陶復陶穴</span>事，其俗尚窟居也。<span class="book-name">甘泉賦</span>：窺地底而上回。<br/>　<span class="book-name">括地志</span>：涇水發源涇州，東南流邠州界，至高陵入渭。<span class="book-name">九域志</span>：邠距涇才百五十里。　<span class="book-name">海賦</span>：蕩潏島濱。蕩潏，水流貌。陳子昂詩：雲海方蕩潏。<br/>　陸機詩：猛虎憑林嘯。又：狐獸更我前。<br/>　<span class="book-name">左傳</span>：周穆王周行天下，將必有車轍馬跡焉。<br/>　阮籍詩：託志青雲上。　殷仲文詩：能使高興盡。<br/>　鍾惺曰：幽事六句，當奔走愁絕時，偏有閒心清眼，看景入微。<br/>　支遁詩：芳泉代甘醴，山果兼時珍。<br/>　<span class="book-name">高唐賦</span>：芳草羅生。<br/>　晉<span class="name">摰虞</span>流離鄠杜間，拾橡栗而食。<span class="book-name">廣韻</span>：橡，櫪實也。<span class="book-name">本草</span>：其實似栗實而小。　左思<span class="book-name">蜀都賦</span>：丹砂赩熾出其阪。<br/>　<span class="book-name">世說</span>：王右軍見杜弘治，歎曰：「面如凝脂，眼如點漆」。<br/>　<span class="book-name">淮南子</span>：雨露所濡，化生萬物。<br/>　又：嘗百草之滋味，水泉之甘苦。<span class="book-name">景福殿賦</span>：結實秋商，敷華青春。<br/>　綖注：鄜畤，即鄜州公家所在，畤地高而遠，先見也。<span class="book-name">漢·郊祀志</span>：秦文公夢黃蛇自天而下，止於鄜衍，作鄜畤，用三牲郊祀白帝。<br/>　薛道衡詩：鸞旗歷巖谷。　劉繪詩：出没萬重山。<br/>　<span class="book-name">詩</span>：我行其野。　<span class="book-name">左傳</span>：君其問諸水濱。<span class="book-name">杜臆</span>：公先至水濱，望家切而行步速也。<br/>　<span class="book-name">詩</span>：我僕痡矣。　<span class="book-name">楚辭</span>：搴芙蓉兮本末。<br/><span class="book-name">詩</span>：鴟鴞鴟鴞。注：鴟梟，鵂鶹，惡鳥。<span class="book-name">爾雅</span>：茅鴟怪鴟。郭璞注：茅鴟，今鳩，似鷹。怪鴟，即鵂鶹，一名角鴟，鳴即雨，晝無見，夜即飛。　<span class="book-name">詩</span>：桑之落矣，其黃而隕。<br/>　<span class="book-name">漢書·蘇武傳</span>：掘野鼠，去草實而食之。<span class="book-name">說文</span>：江東大鼠，能人立，以前兩脚拱頭跳舞。<br/>　蘇武詩：行役在戰場。<br/>　張華詩：平臺寒月色。王粲詩：白骨蔽平原。<br/>　<span class="book-name">哥舒翰傳</span>：翰率兵出關，次靈寶縣之西原，為賊所乘，自相踐躝，墜黃河死者數萬人。庾信<span class="book-name">哀江南賦</span>：百萬義師，一朝卷甲。　散何卒，倉卒散失也。<br/>　長安舊為秦地，故曰秦民。<span class="book-name">史記·白起傳</span>：天下不樂為秦民之日久矣。<br/>　<span class="book-name">何承天集</span>：徒以殘害剥辱。<span class="book-name">鵩賦</span>：<span title="據昭明文選·卷十三·鵩鳥賦，當做「化為異物兮又何足患」。" class="comment">化為異物兮又奚足悲</span>。</small><br/>
　　況我墮<small about="#mwt392" typeof="mw:Transclusion">一作隨</small>胡塵，及歸盡華<small about="#mwt393" typeof="mw:Transclusion">音花</small>髮。經年至茅屋，妻子衣百結。慟哭松聲迴<small about="#mwt394" typeof="mw:Transclusion">一作迥</small>，悲泉共幽<small about="#mwt395" typeof="mw:Transclusion">一作嗚</small>咽<small about="#mwt396" typeof="mw:Transclusion">入聲</small>。平生所嬌<small about="#mwt397" typeof="mw:Transclusion">一作驕</small>兒，顏色白勝雪。見耶背<small about="#mwt398" typeof="mw:Transclusion">音悖</small>面啼，垢膩脚不襪。床前兩小女，補綴<small about="#mwt399" typeof="mw:Transclusion">一作綻</small>才<small about="#mwt400" typeof="mw:Transclusion">一作纔</small>過膝。海圖拆<small about="#mwt401" typeof="mw:Transclusion">一作坼</small>波濤，舊繡移曲折。天吳及紫鳳，顛倒在裋<small about="#mwt402" typeof="mw:Transclusion">一作短</small>褐。老夫情懷惡，嘔泄<small about="#mwt403" typeof="mw:Transclusion">一作咽</small>卧數日<small about="#mwt404" typeof="mw:Transclusion">一云：數日卧嘔泄</small>。那無<small about="#mwt405" typeof="mw:Transclusion">一作能</small>囊中帛，救汝寒凛慄。粉黛亦解苞<small about="#mwt406" typeof="mw:Transclusion">一作包</small>，衾裯稍羅列。瘦妻面復<small about="#mwt407" typeof="mw:Transclusion">扶又切</small>光，癡女頭自櫛。學母無不為，曉妝隨手抹。移時施朱鉛，狼籍畫眉闊。生還對童稚，似欲忘飢渴。問事競挽鬚，誰能即瞋喝。翻思在賊愁，甘受雜亂聒。新歸且慰意，生理焉<small about="#mwt408" typeof="mw:Transclusion">於虔切</small>得說<small about="#mwt409" typeof="mw:Transclusion">一作脱</small>。<br/><small about="#mwt409-2" typeof="mw:Transclusion">　此備寫歸家悲喜之狀。　「裋褐」以上，乍見而悲，極夫妻兒女至情。「老夫」以下，悲過而喜，盡室家曲折之狀。在賊四句，繳上以起下，所憂在君國矣。<br/>　<span class="book-name">晉·劉聰載記論</span>：昔<span class="name" title="北魏孝文帝幽皇后">幽后</span>不綱，胡塵暗於戲水。<br/>　劉向<span class="book-name">新序</span>，士亦華髮墜顛，而後可用。<br/>　何遜詩：洛陽城東西，却作經年别。<br/>　<span title="荀子·大略" class="source">子夏衣若懸鶉</span>。百結，王隱<span class="book-name">晉書</span>：<span class="name">董威輦</span>拾殘繒，輒結為衣，號曰百結。<br/>　<span title="晉書·卷四九·列傳第十九·阮籍傳" class="source">阮籍車駕所窮，慟哭而返。</span>　宋玉<span class="book-name">高唐賦</span>：虚聞松聲。<br/>　陶潛詩：驟驥感悲泉。　古歌：隴頭流水，鳴聲幽咽。<br/>　陶詩：嬌兒索父啼。<br/>　<span class="book-name">杜臆</span>：白勝雪，乃飢色。<br/><span class="book-name">韻府</span>：俗人謂父曰耶，亦作㸙。<br/>　<span class="book-name">南史</span>：陰子春身服垢汙，脚數年一洗。沈佺期詩：窮囚多垢膩。　<span class="book-name">說文</span>：襪，足衣也。自三代有之，謂之角襪。<br/>　<span class="book-name">記·內則</span>：衣裳綻裂，紉箴請補綴。<br/>　<span class="book-name">杜臆</span>：海圖四句，乃故家窮狀。　<span class="book-name">淮南子</span>：起波濤。<br/>王褒<span class="book-name">講德論</span>：曲折不失節。<br/>　趙注：天吳，海圖所畫之物。紫鳳，舊繡所刺之物。剪舊物以補豎衣，故折移而顛倒也。　木華<span class="book-name">海賦</span>：天吳乍見而髣髴。<span class="book-name">山海經</span>：朝陽之谷，有神曰天吳，是為水伯，虎身人面，八首、八足、八尾，背青黃色。又：丹穴之山，有鸑鷟，鳳之屬也，五色而多紫。<br/>　<span class="book-name">詩</span>：顛倒衣裳。　<span class="book-name">方言</span>：關西謂襜褕短者為裋褐。<span class="book-name">漢書注</span>：裋，謂僮豎所著之襦。褐，毛布也。<span class="book-name">始皇紀</span>：寒者利裋褐。<br/>　淮南王安書：夏月暑時，嘔泄霍亂之病，相隨屬也。<br/>　古詩：面以粉黛似空青。<br/>　<span class="book-name">詩</span>：抱衾與裯。箋：衾，被也，即寢衣。裯，床帳也。　揚雄賦：駢羅列布，鱗以雜沓兮。<br/>　<span class="book-name">左傳</span>：晉嬴氏曰：寡君使婢子侍執巾櫛，以固子也。注：櫛，梳比總名。<br/>沈佺期詩：斜光映曉妝。<br/>　朱鉛，即丹粉也。宋玉<span class="book-name">好色賦</span>：臣東家之子，著粉則太白，施朱則太赤。<br/>　<span class="book-name">史記·淳于髡傳</span>：盃盤狼籍。<span class="book-name">七命</span>：瀾漫狼籍。狼所卧處，草皆披靡，曰狼籍。　<span class="book-name">前漢書</span>：張敞為婦畫眉。漢<span class="book-name">城中謠</span>：城中好廣眉，四方且半額。錢箋：劉績<span class="book-name">靠雪錄</span>云：唐時婦女畫眉尚闊，<span class="book-name">北征</span>云「狼籍畫眉闊」，張籍<span class="book-name">倡女詞</span>有「輕鬢叢梳闊掃眉」之句，蓋當時所尚如此。<br/>　雷次宗書：吾童稚之年，巳懷遠略。<br/>　<span class="book-name">詩</span>：苟無飢渴。<br/>　陶詩：父老雜亂言。<span class="book-name">左傳</span>：聒而與之語，過期。<br/>　陸機詩：生理各萬端。</small><br/>
　　至尊尚蒙塵，幾日休練卒。仰觀<small about="#mwt410" typeof="mw:Transclusion">一作看</small>天色改，坐<small about="#mwt411" typeof="mw:Transclusion">一作旁</small>覺妖<small about="#mwt412" typeof="mw:Transclusion">一作袄</small>氛<small about="#mwt413" typeof="mw:Transclusion">一作氣</small>豁。陰風西北來。慘澹隨回紇<small about="#mwt414" typeof="mw:Transclusion">一作鶻</small>。其王願助順，其俗善<small about="#mwt415" typeof="mw:Transclusion">一作喜</small>馳突。送兵五千人，驅馬一萬匹。此輩少為貴，四方服勇決。所用皆鷹騰，破敵過<small about="#mwt416" typeof="mw:Transclusion">一作如</small>箭疾。聖心頗虛佇，時議氣欲奪。<br/><small about="#mwt417" typeof="mw:Transclusion">此憂借兵回紇之害。　妖氛豁，天意回矣。回紇助，人心順矣。此興復大機也，但借兵外夷，終為國患，故云少為貴。虚佇，帝望回紇。氣奪，羣議沮喪。趙次公曰：不用外兵，而用官軍，此即當時之議。　前二段，分應北征問家。後三段，申恐君遺失之故。<br/>　<span class="book-name">左傳</span>：臧文仲曰：「天子蒙塵於外，敢不奔問官守」。<span class="book-name">漢書注</span>：天子在外曰蒙塵。<br/>　<span class="book-name">吳越春秋</span>：揀士練卒。<br/>　陶潛詩：遠眺同天色。<br/>　魏文帝書：用給左右，以除妖氛。<br/>　顏延之詩：陰風振涼野。<br/>　<span class="book-name">唐書·回鶻傳</span>：回紇，其先匈奴，元魏時號高車部，或曰敇勒，訛為鐵勒。隋曰回紇，亦曰韋紇。<span class="date" title="756年">至德元載</span>九月，回紇遣其太子葉護，率兵四千，助國討賊。肅宗宴賜甚厚，命廣平王見葉護，約為兄弟。葉護大喜，稱王為兄。趙曰：隨回鶻，當以回紇為正。憲宗<span class="date" title="809年">元和四年</span>，始請易號回鶻，言捷鷙猶鶻然。<br/>　<span class="book-name">後漢·郎顗傳</span>：助順元氣。<br/>孔德璋詩：漢家嫖姚將，馳突匈奴庭。馳突，馳驟衝突也。<br/><span class="book-name">晉·趙王倫傳</span>：從兵五千人。<br/>　<span class="book-name">詩</span>：驅馬悠悠。　<span class="book-name">戰國策</span>：張儀曰：「車千乘，騎萬匹」。<br/>　<span class="book-name">晉·石勒傳</span>：令我與此輩共事。<span class="book-name">記</span>：禮有以少為貴者。<br/>　司馬遷書：勇之決也。　<span class="book-name">回紇傳</span>：其人驍强，初無酋長，逐水草轉徙，善騎射，喜盜鈔。<br/><span class="book-name">淮南子</span>：破敵陷陣，莫能壅禦。　庾信詩：箭飛如疾羽。隋煬帝取桃竹白羽箭，賜佛羅酋長曰：「此事宜速，使疾如箭也。」<br/>　<span class="book-name">大戴禮</span>：聖心備矣。　<span class="book-name">世說</span>：桓温悵然失望，向之虚佇，一時都盡。<br/>　<span class="book-name">後漢·許劭傳</span>：劭與從兄靖不睦，時議以此少之。　王粲<span class="book-name">羽獵賦</span>：魂亡氣奪。<span class="book-name">魏志</span>：吳人奪氣。</small><br/>
　　伊洛指掌收，西京不足拔。官軍請深入，蓄銳可<small about="#mwt418" typeof="mw:Transclusion">一作何，<span class="book-name">浩然本</span>作伺</small>俱發。此舉開青徐，旋瞻略恒碣。昊天積霜露，正氣有肅殺。禍轉亡胡歲，勢成擒胡月。胡命其能久，皇綱未宜絕。<br/><small about="#mwt419" typeof="mw:Transclusion">此陳專用官軍之利。　是時名將統兵，奇正兼出，可以收兩京，定河北，而擒安史，此為制勝萬全之策。朱注：當時李泌之議，欲令建寧並塞北出，與光弼犄角，以取范陽，所見正與公同。　綖注：公以乞師回紇為非計，故云「聖心頗虚佇，時議氣欲奪」，又謂官軍直可乘勝長驅，故云「此舉開青徐，旋瞻略恒碣」。唯此議不行，回紇果為唐患，而河北迄非唐有。其云「雖乏諫諍姿，恐君有遺失」蓋為此也。公嘗自比稷契，其經綸概見於此矣。昊天六句，仍以天意決其必勝也。<br/>　陸機詩：伊洛有岐路。　<span class="book-name">抱朴子</span>：八極之外，如在指掌。<br/>　<span class="book-name">出師表</span>：深入不毛。<br/>蓄，養也。銳，鋒利也。<br/>　杜預疏：此舉十有八九利。　青、徐，<span class="book-name">禹貢</span>：二州名，在山東。<br/>　恒山、碣石，在東北。<span class="book-name">書</span>：太行恒山，至於碣石。<br/>　<span class="book-name">詩</span>：昊天曰明。　<span class="book-name">記</span>：霜露既降。<br/>　<span class="book-name">春秋演孔圖</span>：正氣為帝。　漢<span class="book-name">郊祀歌</span>：西顥沆碭，秋氣肅殺。<br/>　<span class="book-name">翼奉傳</span>：轉禍為福。<br/>　<span class="book-name">酉陽雜俎</span>：祿山死，太白蝕月。<br/>　崔駰<span class="book-name">達旨</span>：皇綱云緒，帝紀乃設。宋明帝即位詔：皇綱絕而復鈕。</small><br/>
　　憶昨<small about="#mwt421" typeof="mw:Transclusion">一作昔</small>狼狽初，事與古先别<small about="#mwt422" typeof="mw:Transclusion">必列切</small>。姦臣竟菹醢，同惡隨蕩析。不聞夏殷<small about="#mwt423" typeof="mw:Transclusion">胡仔云：當作殷周</small>衰，中自誅妹妲<small about="#mwt424" typeof="mw:Transclusion">諸本作褒妲</small>。周漢獲再興，宣光果明哲。桓桓陳將軍，仗鉞奮忠烈。微爾人盡非，於今國猶活。<br/><small about="#mwt425" typeof="mw:Transclusion">此借鍳楊妃，隱憂張良娣也。許彦昭曰：禍亂既作，惟賞罰當，則能再振，否則不可支矣。陳玄禮首議誅國忠、太真，無此舉，雖有李郭，不能奏匡復之功，故以活國許之。　欲致興復，當先去女戎。<br/>　<span class="book-name">魏志</span>：曹操曰：「淯水之難，吾猶狼狽。」<span class="book-name">酉陽雜俎</span>：狽，兩足絕短，每行駕兩狼，失之則不能行。<br/><span class="book-name">吳都賦</span>：古先帝代。<br/>　姦臣，謂楊國忠，同惡，謂虢國夫人輩。　陸機<span class="book-name">辯亡論</span>：姦臣竊命。　<span class="book-name">漢書</span>：韓彭菹醢。<br/>　<span class="book-name">書</span>：同惡相濟。　又：今我民用蕩析離居。<br/>　從夏殷為是，下有周漢也。妺喜、妲巳，桀紂所嬖，舊作褒妲，疑誤。<br/>　<span class="book-name">書</span>：明哲實作則。　周宣、漢光，皆中興主。　<span class="book-name">舊唐書</span>：上至馬嵬驛，左龍武大將軍陳玄禮，整比六軍以從。玄禮以禍由楊國忠，欲誅之。會吐蕃使者遮國忠馬，訴以無食，國忠未及對，軍士呼曰：「國忠謀反」，遂殺之，以槍楬其首。上出驛門，慰勞軍士，令收隊，軍士不應，使高力士問之，玄禮對曰：「國忠謀反，貴妃不宜供奉，願陛下割恩正法。」上令力士引貴妃於佛堂，縊殺之。<br/>　<span class="book-name">詩</span>：桓桓于征。注：桓桓，武勇貌。<br/>　<span class="book-name">書</span>：左仗黃鉞。　<span class="book-name">後漢書</span>：海內忠烈張元節。<br/>　微爾，即微管仲之意。<br/>　孫楚<span class="book-name">與孫皓書</span>：愛民活國，道家所尚。</small><br/>
　　凄涼大同殿，寂寞白獸闥。都人望翠華，佳氣向金闕。園陵固有神，掃灑數不缺。煌煌太宗業，樹立甚宏達。<br/><small about="#mwt427" typeof="mw:Transclusion">終以太宗事業，望中興之主。當時舊國思君，陵寢無恙，其光復在指顧間矣。　此章大旨，以前二節為提綱，首節北征問家，乃身上事，伏第三四段。次節恐君遺失，乃意中事，伏五六七段。公身為諌官，外恐軍政之遺失，內恐宮闈之遺失，凡辭朝時意中所欲言者，皆罄露於斯。此其脉理之照應也。若通篇構局，四句起，八句結，中間三十六句者兩段，十六句者兩段，後面十二句者兩段，此又部伍之整嚴也。<br/>　庾信詩：凄涼多怨情。　<span class="book-name">長安志</span>：南內，興慶宮勤政樓之北，曰大同門，其內大同殿。天寶七載，大同殿桂產玉芝，有神光照殿。<br/>　庾信<span class="book-name">小園賦</span>：寂寞人外。　<span class="book-name">三輔黃圖</span>：未央宮有白虎殿，唐避太祖諱，改為獸。白獸闥，即白獸門也。<br/>　<span class="book-name">上林賦</span>：建翠華之旗。注：以翠羽為旗上葆也。<br/>　佳氣，注見前。　<span class="book-name">神異經</span>：東北大荒中，有金闕，高百丈。蔡曰：金闕，謂以金飾闕門。<br/>　後漢郎顗疏：園陵至重，聖神攸憑。<br/>　張悛<span class="book-name">為諸孫置守冢人表</span>：掃除塋壟。<span class="book-name">舊書</span>：天寶十載正月，太廟置內官，灑掃諸陵廟。<br/><span class="book-name">淮南王歌</span>：煌煌上天。<br/>　傅毅詩：靡所樹立。陸機<span class="book-name">高祖功臣贊</span>：曲逆宏達。</small><br/>
　　<small about="#mwt428" typeof="mw:Transclusion">羅大經曰：唐人每以李杜並稱，至宋朝諸公，始知推尊少陵。東坡云：「古今詩人多矣，而惟杜子美為首，豈非以其飢寒流落，一飯未嘗忘君與。」又云：「<span class="book-name">北征</span>詩，識君臣大體，忠義之氣與秋色爭高，可貴也。」<br/>　范椁曰：孫莘老嘗謂老杜<span class="book-name">北征</span>詩，勝退之<span class="book-name">南山</span>詩，王平甫以為<span class="book-name">南山</span>勝<span class="book-name">北征</span>，終不能相服。時<span class="name" title="黃庭堅">山谷</span>尚少，乃曰：「若論工巧，則<span class="book-name">北征</span>不及<span class="book-name">南山</span>，若書一代之事，與國風、雅、頌，相為表裏，則<span class="book-name">北征</span>不可無，而<span class="book-name">南山</span>雖不作，未害也。」二公之論遂定。<br/>　王嗣奭曰：昌黎<span class="book-name">南山</span>，韻賦為詩，少陵<span class="book-name">北征</span>，韻記為詩，體不相蒙。<span class="book-name">南山</span>琢鏤湊砌，詰屈奇怪，創體傑出，不可無一，不可有二，不易學，亦不必學，總不脱文人習氣。<span class="book-name">北征</span>固是雅調，古來詞人多用之，如韓之<span class="book-name">赴江陵寄三學士</span>等作，庶可與之雁行也。又曰：其篇法幻妙，若有照應，若無照應，若有穿插，若無穿插，不可捉摸。<br/>　李長祥曰：杜詩每有起得極厚，而無頭重之嫌。收得極詳，而無尾大之迹。<span class="book-name">北征</span>中間，歷言室家情緒，乃本題正意，故不見腹脹之病。<br/>　葉夢得曰：長篇最難，晉魏以前，無過十韻者，蓋古人以意逆志，初不以敘事傾倒為工。至杜子美<span class="book-name">北征</span>、<span class="book-name">述懷</span>諸篇，窮極筆力，如太史公記傳，此古今絕唱也。<br/>　胡應麟曰：杜之<span class="book-name">北征</span>、<span class="book-name">述懷</span>，皆長篇敘事，然高者尚有漢人遺意，平者遂為元白濫觴。李<span class="book-name">送魏萬</span>等篇，自是齊梁，但才力加雄，辭藻增富耳。<br/>　唐汝詢曰：杜五言古體，情莫妙於<span class="book-name">三别</span>，嘆事莫核於<span class="book-name">三吏</span>，自訴莫苦於「<span title="奉赠韦左丞丈二十二韵" class="source">紈袴</span>」，經濟莫備於<span class="book-name">北征</span>。<span class="book-name">夢李白</span>、<span class="book-name">寫懷</span>見其高，<span class="book-name">望嶽</span>、<span class="book-name">慈恩寺</span>取其壯。他若<span class="book-name">留花門</span>、前後<span class="book-name">出塞</span>、<span class="book-name">玉華</span>、<span class="book-name">九成</span>諸作，胸中羅宇宙，無所不有，斯見其大。<br/>　鍾惺曰：讀少陵<span class="book-name">奉先詠懷</span>、<span class="book-name">北征</span>等篇，知五言古長篇不易作。當於潦倒淋漓，忽正忽反，若整若亂，時斷時續處，得其篇法之妙。<br/>魏泰道輔曰：唐人詠馬嵬之事尚矣，世所稱者，劉禹錫云「官軍誅佞倖，天子捨妖姬」，白樂天云「六軍不發無奈何，宛轉蛾眉馬前死」，此乃官軍背叛，逼迫明皇，不得巳而誅貴妃也，頗失事君之禮。老杜<span class="book-name">北征</span>詩曰「不聞夏殷衰，中自誅褒妲」，蓋言明皇畏天悔禍，賜妃子以死，無預官軍也。</small><br/>
　　<span id="xing_ci_zhao_ling-n912" about="#mwt429" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#xing_ci_zhao_ling-n912" class="mw-selflink-fragment">行次昭陵</a></span><br/><small about="#mwt430" typeof="mw:Transclusion">朱注：昭陵，在醴泉，近涇陽，直京師之北。<span class="book-name">草堂詩箋</span>序於<span class="book-name">北征</span>詩後，良是。蓋省家鄜州，道經此也。黃鶴編在<span class="date" title="746年">天寶五載</span>，謂西歸應詔時作，大謬。　今按：題云「行次」，是便道經行而次於陵前，當從朱說為正。　<span class="book-name">唐書</span>：京兆府醴泉縣有九嵕山，太宗昭陵在西北六十里。</small><br/>
　　舊俗疲庸主，羣雄問獨夫。讖歸龍鳳質，威定虎狼都。<br/><small about="#mwt431" typeof="mw:Transclusion">首敘太宗戡亂之功。　庸主，指六朝諸君。羣雄，指李密、竇建德輩。獨夫，指隋煬帝。龍鳳質，真主出也。虎狼都，關中入也。疲，凋敝。問，問罪。讖，符讖。威，兵威也。<br/>　<span class="book-name">國語</span>：率歷代之舊俗。　<span class="book-name">史記·范睢傳</span>：庸主賞所愛而罰所惡。<br/>　<span class="book-name">世說</span>：喬玄謂曹公曰：「天下方亂，羣雄虎爭」。李百藥<span class="book-name">皇德頌</span>：定羣雄之逐鹿，拯方割之為魚。　<span class="book-name">書</span>曰：獨夫紂。朱注：<span class="book-name">隋書</span>：楊玄感謂游元曰：「獨夫肆虐，陷身絕域，此夭亡之時也」。<br/><span class="book-name">舊唐書</span>：太宗方四歲，有書生見之曰：「龍鳳之姿，天日之表。年將二十，必能濟世安民」。<br/>　隋都關中，即秦舊地。張綖注：太宗得天下，根本在先據關中。　<span class="book-name">蘇秦傳</span>：秦，虎狼之國也。　顧炎武<span class="book-name">日知錄</span>：以虎狼為秦分野，蓋據<span class="book-name">天官書</span>，西宮參為白虎，東一星曰狼。<span class="book-name">秦本紀贊</span>：據狼弧，蹈參伐。此另一說。</small><br/>
　　天屬尊<span class="book-name">堯典</span>，神功協<span class="book-name">禹謨</span>。風雲隨絕<small about="#mwt432" typeof="mw:Transclusion">一作逸</small>足，日月繼<small about="#mwt433" typeof="mw:Transclusion">一作亨</small>高衢。文物多師古，朝<small about="#mwt434" typeof="mw:Transclusion">音潮</small>廷半老儒。直詞寧戮辱，賢路不崎嶇。<br/><small about="#mwt435" typeof="mw:Transclusion">此記貞觀致治之盛。　<span class="book-name">堯典</span>，<span class="book-name">尚書</span>篇名。高祖諡神堯，禪位太宗，故曰「尊<span class="book-name">堯典</span>」。<span class="book-name">禹謨</span>，言九功惟敘，太宗樂名<span class="book-name">九功舞</span>，故曰「協<span class="book-name">禹謨</span>」。　朱注：李靖、房、杜諸公，乘風雲之會，依日月之光。　師古，如製雅樂，定律令，議封建之類。老儒，如用虞世南諸學士。直辭，如納王珪、魏徵之諌。賢路，如召馬周，劉子翼皆是。許顗<span class="book-name" title="彥周詩話">彦周</span>曰：「文物多師古」四句，見太宗智勇英特，武定天下，而能如此，最盛德也。<br/>　<span class="book-name">莊子</span>：彼以利合，此以天屬。洙曰：天屬，父子也。<br/>　魏收詩：導水逼神功。<br/>　<span class="book-name">後漢書</span>：論中興二十八將：咸能感會風雲，奮其智勇。　魏文帝<span class="book-name">與孫權書</span>：中國雖饒馬，其知名絕足，亦時有之。<br/>　<span class="book-name">登樓賦</span>：唯日月之逾邁兮，俟河清其未極。冀王道之一平兮，假高衢而騁力。沈約<span class="book-name">齊安陸昭王碑</span>：氣蘊風雲，身負日月。<br/><span class="book-name">左傳</span>：臧哀伯曰：「文物以紀之」。　<span class="book-name">書·說命</span>：事不師古，以克永世，非說攸聞。<br/>　賈山<span class="book-name">至言</span>：今方正之士，皆在朝廷矣。　晉<span class="name">宗炳</span>論：<span title="弘明集·卷二·明佛論" class="source">柱下翁，直是知禮老儒</span>。<br/>　<span class="book-name">說苑</span>：晏子曰：「明君在上，下有直詞」。　<span class="book-name">後漢·鄧后紀論</span>：建光之後，遂乃名賢戮辱，便孽黨進。<br/>　<span class="book-name">前漢·劉向傳</span>：通賢者之路。潘岳詩：在疚妨賢路。　<span class="book-name">南都賦</span>：下蒙籠而崎嶇。<span class="book-name">廣雅</span>：崎嶇，傾側也。</small><br/>
　　往者災猶降，蒼生喘未蘇。指麾安率土，盪滌撫洪鑪。<br/><small about="#mwt436" typeof="mw:Transclusion">此再敘當時仁政，以補上文所未備。　自隋末大水，餓殍滿野，至貞觀初年，連遭水旱，是往者之天災猶降，而民困尚未蘇也。太宗則勤恤以安民，修省以回天，如吞蝗而畿輔不災，肆赦而所在皆雨，遂能安率土，撫洪鑪矣。　一說：此從天寶之亂，追想太宗，當祿山陷京，是隋末災殃再降於今，以致生民重困，故想太宗神靈指麾而蕩滌之。　今按：前說文意平順，本於張南湖、王右仲，後說語氣陡健，本於唐仲言、朱長孺，兹以前條為主。<br/>錢箋：班固<span class="book-name">東都賦</span>：「往者王莽作逆，漢祚中缺，天人致誅，六合相滅，秦項之災，猶不克半，上帝懷而降監，乃致命乎聖皇，紹百王之荒屯，因造化之蕩滌。」班賦序建武克命之事，幾二百言，此詩檃括以二十言。<span class="book-name">左傳</span>：孤實不敬，天降之災。<br/>　<span class="book-name">書</span>：至於海隅蒼生。　喘，氣疾也。蘇，息緩也。<br/>　<span class="book-name">漢書</span>：陳平對漢王曰：「去兩短，集兩長，天下指揮即定矣」。　<span class="book-name">詩</span>：率土之濱。<br/>　歐陽公曰：「蕩滌撫洪鑪」，謂陶成天下如洪鑪。<span class="book-name">漢紀</span>：陳琳曰：「此猶鼓洪鑪，燎毛髮耳」。</small><br/>
　　壯士悲陵邑，幽人拜鼎湖。玉衣晨自舉，鐵<small about="#mwt437" typeof="mw:Transclusion"><span class="book-name">英華</span>作石</small>馬汗常趨。松柏瞻虚<small about="#mwt438" typeof="mw:Transclusion">一作靈</small>殿，塵沙立暝<small about="#mwt439" typeof="mw:Transclusion">樊作暗</small>途。寂寥開國日，流恨滿山隅。<br/><small about="#mwt440" typeof="mw:Transclusion">末乃行次昭陵而有感也。　壯士，指守陵者。幽人，公謁陵也。玉衣鐵馬，見靈爽猶存。松柏塵沙，歎景色荒涼。傷今思昔，故對山隅而流恨耳。　此章起首中腰各四句，前後二段各八句。<br/><span class="book-name">韓信傳</span>：何為斬壯士。　<span class="book-name">西都賦</span>：三選七遷，充奉陵邑。<br/><span class="book-name">易</span>：幽人貞吉。　<span class="book-name">漢·郊祀志</span>：黃帝鑄鼎荆山下，鼎成，有龍垂胡髯下迎。帝騎龍上天，後人名其地為鼎湖。<br/>　<span class="book-name">列子</span>：日日獻玉衣，旦旦進玉食。<span class="book-name">漢儀注</span>：以玉為衣，如鎧狀連綴之，以黃金為縷。<span class="book-name">漢武故事</span>：高皇廟中御衣，自篋中出，舞於殿上。<span class="book-name">王莽傳</span>：杜陵便殿，乘輿虎文衣，廢藏在室匣者，出自樹立外堂上，良久乃委地，莽惡之。<br/>　陸倕<span class="book-name">石闕銘</span>：鐵馬千羣，朱旗萬里。　庾信<span class="book-name" title="文苑英華·卷九百六·周車騎大將軍賀婁公神道碑">碑銘</span>：碑枕金龜，松横石馬。<span class="book-name">西京雜記</span>：陳縞見張丞相墓前石馬。　按：玉衣既用漢事，則鐵馬亦當援引古典。考<span class="book-name">南史</span>，蕭猷為益州刺史，遇齊苟兒反，衆十萬攻城。猷兵糧俱盡，遥禱楚王廟神，請救。是日有田老，逢一騎浴鐵，從東方來，俄有數百騎如風。一騎過飲，田老問為誰，曰：「吳興楚王，來救臨汝侯」。此時廟中侍衛土偶，皆泥濕如汗。是月猷大破苟兒。鐵馬汗趨，疑用此事。錢箋：<span class="book-name">唐會要</span>：高宗欲闡揚先帝徽烈，乃刻石為常所乘破敵馬六匹於昭陵闕下。<span class="book-name">安祿山事跡</span>：潼關之戰，我軍既敗，賊將崔乾佑領白旗，引左右馳突。又見黃旗軍數百隊，官軍潛謂是賊，不敢逼。須臾，見與乾佑鬥，黃旗軍不勝，退而又戰者不一，俄不知所在。後昭陵奏，是日靈宮前石人馬汗流。李義山<span class="book-name">復京</span>詩：「天教李令心如日，可要昭陵石馬來」，韋莊<span class="book-name">再幸梁洋</span>詩：「興慶玉龍寒自躍，昭陵石馬夜空嘶」，皆記此事。顧炎武曰：昭陵六馬至今見存，皆琢石為屏，刻石馬於其上，其文凸起，非全馬也。<br/>　<span class="book-name">詩</span>：松柏丸丸。<span class="book-name">春秋含文嘉</span>：天子墳高三仞，樹則松，諸侯半之，樹則柏。錢箋：<span class="book-name">唐會要</span>：開元十七年，玄宗謁昭陵，仿佛見太宗立於神游殿及寢宮，聞室中謦咳之音。　何思澄詩：虚殿簾帷靜。<br/>　薛道衡詩：塵沙塞下暗。　陶弘景詩：暝途載誰賞。<br/>　<span class="book-name">楚辭</span>：聲嗷嗷以寂寥兮。　<span class="book-name">易</span>：大君有命，開國承家。<br/>沈約詩：流恨滿青松。　鮑照詩：高墳纍纍滿山隅。<br/>黃生曰：此章分兩段，前六韻言太宗創業垂統之事，後六韻言目前天下未安，因有太宗不作之恨耳。又曰：昭陵武功文德，只六韻述盡，可謂鉅筆如杠。<span class="book-name">堯典</span>、<span class="book-name">禹謨</span>之句，敘繼統事，尤見大力斡旋。又曰：唐仲言云：「明皇任楊、李亂政，故有災猶降、喘未蘇之嘆，因思向者之安撫而不可得，是以向山隅而流恨。舊作隋末之亂者，非。」按：此說甚是。蓋從文物四句讀下，便見今日之朝廷，事事與之相反。開元之治，媲美貞觀者，今已掃地。有志之士，皆為當路沮抑而不得進，安得不望昭陵而興悲乎。後來杜牧亦有「樂游原上望昭陵」之句，蓋昭陵之時，士無不遇之嘆也。又曰：錢牧齋引<span class="book-name">祿山事跡</span>，有黃旂助戰、石馬汗流事，謂此詩作於收京之後。災猶降，指天寶之亂，指麾蕩滌，頌收復之功，若天寶初，安得先舉昭陵石馬事耶。蓋<span class="book-name">英華</span>本鐵字作石故也。予謂玉衣二句，蓋援古事為形容之語耳。以鐵為石，恐後人轉因昭陵有此事，從而改之。不然，祿山之亂，率土翻覆，九廟震驚，何詩中略無一語敘及，恐蹂躪之慘、恢復之功，以往者四語當之，亦不甚似，而寂寥二語作結，亦不相應也。<br/>此詩中段，向有三說，以災降為隋末旱災，仍降唐初者，張南湖說也。以災降為韋后亂宮，明皇廓清者，錢牧齋說也。以災降為祿山倡亂，如隋末兵戈者，朱長孺說也。黃白山謂指天寶季年祿山未亂之先，此說得之，故附於五卷之末。下段「鐵馬汗長趨」，用楚王廟事，聞之友人費遴勗者。及閱<span class="book-name">南史</span>，確為可憑。</small><br/>
　　<span id="zhong-n914" about="#mwt441" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#zhong-n914" class="mw-selflink-fragment">重<small about="#mwt442" typeof="mw:Transclusion">平聲</small>經昭陵</a></span><br/><small about="#mwt443" typeof="mw:Transclusion">此必鄜州省家之後，復至長安時作。</small><br/>
　　草昧英雄起，謳歌曆數歸。風塵三尺劍，社稷一戎衣。翼亮貞文德，丕承戢武威。聖圖天廣大，宗祀日光輝。<br/><small about="#mwt444" typeof="mw:Transclusion">先敘太宗生前。　綖注：首聯言應運而興，天人係屬，乃一篇之柱。風塵一聯，應草昧句。翼亮一聯，應謳歌句。聖圖廣大，言創業之弘，尺劍戎衣之成功也。宗祀光輝，言垂統之遠，文德武威之餘蔭也。　何景明曰：用經史入詩，絕不見斧鑿痕，使他人道之，未免拙滯。<br/>　<span class="book-name">易</span>：天造草昧。注：草而不齊，昧而不明，此言隋末之亂。　應劭<span class="book-name">人物志</span>：草之秀者為英，獸之特者為雄。<span class="book-name">太宗紀</span>：上問侍臣：「帝王創業與守成，孰難」。房玄齡曰：「草昧之初，羣雄並起，角力而後臣之，創業難矣。」<br/>　梁武帝詔：謳歌攸奉，萬有樂推。　<span class="book-name">書</span>：天之曆數在汝躬。劉琨表：天命未改，曆數有歸。<br/>　古詩中用風塵有二義，如<span class="book-name">前漢·終軍傳</span>「邊境時有風塵之警」，即杜詩「風塵三尺劍」也。如陸機詩「京洛多風塵」即杜詩「風塵為客日」也。一是戰鬭之風塵，一是行旅之風塵。　<span class="book-name">漢·高帝紀</span>：吾以布衣，提三尺劍取天下。<br/>　<span class="book-name">左傳</span>：社稷有主。<span class="book-name">風俗通</span>：社者，土地之主。土地廣博，不可遍祀，故封土以為社而祀之。稷者，五穀之長，五穀衆多，不可遍祭，故立稷而祭之。　<span class="book-name">書</span>：一戎衣，天下大定。庾信詩：終封三尺劍，長卷一戎衣。<br/>　<span class="book-name">抱朴子</span>：儒雅而乏治略者，非翼亮之才。石崇<span class="book-name">大雅吟</span>：啟土萬里，志在翼亮。　<span class="book-name">書</span>：誕敷文德。<br/>　又：丕承哉，武王烈。　隋煬帝詩：前驅振武威。<br/>　蘇頲<span class="book-name">應制</span>詩：聖圖恢㝢縣。　蔡邕<span class="book-name">陳太丘廟碑</span>：光明配乎日月，廣大資乎天地。<br/>　<span class="book-name">孝經</span>：宗祀文王於明堂，以配上帝。　<span class="book-name">前漢·兒寬傳</span>：癸亥宗祀，日宣重光，光輝充塞，天文粲然。</small><br/>
　　陵寢盤空曲，熊羆守翠微。再窺松柏路，還有<small about="#mwt445" typeof="mw:Transclusion">一作見</small>五雲飛。<br/><small about="#mwt446" typeof="mw:Transclusion">此記重謁昭陵。　張遠注：末句即「五陵佳氣無時無」之意。　此章上八句，下四句。<br/>　古詩：陵寢暮煙青。<span class="book-name">漢書注</span>：陵，山陵。寢，寢廟也。<span class="book-name">後漢·祭祀志</span>：漢諸陵皆有園寢，起居衣服，象生之具。<span class="book-name">唐會要</span>：昭陵因九嵕層峰，鑿山南面，深七十五丈為玄宮，傍巖架梁為棧道，懸絕百仞，繞回二百三十步，始達玄宮門，頂上亦起游殿。　陶弘景傳：句容之句曲山，中周迴一百五十里，空曲寥曠。宋之問詩：簷端接空曲。<br/>　<span class="book-name">書</span>：則亦有熊羆之士。　<span class="book-name">爾雅</span>：山未及上，曰翠微。<br/>　唐注：因重經，故云再窺。　古詩：松柏夾廣路。<br/>　京房<span class="book-name">易飛侯</span>：宣太后陵前後數有光，又有五采雲在松下，如車蓋。<br/>鐘惺曰：陵廟之作，典古悲涼。說功業無竹帛氣，說神靈無松杉氣。</small><br/>
　　<span id="peng_ya_xing-n915" about="#mwt447" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#peng_ya_xing-n915" class="mw-selflink-fragment">彭衙行</a></span><br/><small about="#mwt448" typeof="mw:Transclusion">單復注：公避賊艱難之際，得孫宰顧遇，事後感荷而作。　黃希曰：公避寇在<span class="date" title="756年">天寶十五載</span>，此云「别來歲月周」，知詩是<span class="date" title="757年">至德二載</span>，追憶避賊時事，非謂歸鄜州如此也。錢箋：<span class="book-name">元和郡縣志</span>：同州白水縣，漢彭衙縣地，春秋秦晉戰於彭衙，是也。<span class="book-name">寰宇記</span>：彭衙故城，在白水縣東北六十里。</small><br/>
　　憶昔避賊初，北走經險艱。夜深彭衙道<small about="#mwt449" typeof="mw:Transclusion">一作門</small>，月照白水山。<br/><small about="#mwt450" typeof="mw:Transclusion">首記避亂彭衙。<br/>　北走南走，見<span class="book-name">漢書</span>。古樂府<span class="book-name">陌上桑</span>：不見天路險艱。</small><br/>
　　盡室久徒步，逢人多厚顏。參<small about="#mwt451" typeof="mw:Transclusion">初簮切</small>差<small about="#mwt452" typeof="mw:Transclusion">此兹切</small>谷鳥吟<small about="#mwt453" typeof="mw:Transclusion">一作鳴</small>，不見遊子還。癡女飢咬我，啼畏虎狼<small about="#mwt454" typeof="mw:Transclusion">一作猛虎</small>聞<small about="#mwt455" typeof="mw:Transclusion">古叶無沿切</small>。懷中掩其口，反側聲愈嗔<small about="#mwt456" typeof="mw:Transclusion">古叶稱延切</small>。小兒强<small about="#mwt457" typeof="mw:Transclusion">區兩切</small>解事，故索<small about="#mwt458" typeof="mw:Transclusion">色責切</small>苦李餐。<br/><small about="#mwt459" typeof="mw:Transclusion">此敘攜家遠行，兒女顛連之苦。<br/>　<span class="book-name">左傳</span>：盡室以行。<br/>　<span class="book-name">書</span>：顏厚有忸怩。<br/>　鍾會<span class="book-name">孔雀賦</span>：華羽參差。　宋之問詩：谷鳥囀尚澀。　鳥鳴無人，一路荒涼之景。<br/>　古詩：手巾掩口啼。<br/><span class="book-name">詩</span>：輾轉反側。<br/>　<span class="book-name">唐書</span>：劉仁軌稱解事僕射。<br/>　庾信詩：苦李無人摘。<span class="book-name">晉書</span>：王戎與羣兒戲於道側，見李樹多實，等輩競趨之，戎獨不往，或問其故，戎曰：「樹在道邊而多子，必苦李也」，取之信然。</small><br/>
　　一旬半雷雨，泥濘相攀牽<small about="#mwt460" typeof="mw:Transclusion">一作牽攀</small>。既無禦雨<small about="#mwt461" typeof="mw:Transclusion">一作濕</small>備，徑滑衣又寒。有時經<small about="#mwt462" typeof="mw:Transclusion">一作最</small>契闊，竟日數里間。野果充糇糧，卑枝成屋椽。早行石上水，暮宿天邊煙。<br/><small about="#mwt463" typeof="mw:Transclusion">此敘雨後行蹇，困頓流離之狀。<br/>　徐幹詩：所經未一旬。<span class="book-name">易</span>：雷雨之動，滿盈。<br/>　荀濟詩：誰肯相攀牽。<br/>　經契闊，謂連朝勤苦，詳見六卷。<br/>　左思詩：秋菊兼餱糧。<br/>　宋之問詩：暮投人煙宿。<span class="book-name">杜臆</span>：「暮宿天邊煙」，逃難之人，望煙而宿，莫定其居也。</small><br/>
　　小留同<small about="#mwt464" typeof="mw:Transclusion">晉作固，一作周</small>家窪，欲出蘆子關。故人有孫宰，高義薄曾<small about="#mwt465" typeof="mw:Transclusion">同層</small>雲<small about="#mwt466" typeof="mw:Transclusion">古叶于元切</small>。延客巳曛黑，張燈啟重<small about="#mwt467" typeof="mw:Transclusion">平聲</small>門<small about="#mwt468" typeof="mw:Transclusion">古叶民堅切</small>。煖湯濯我足，剪紙招我魂<small about="#mwt469" typeof="mw:Transclusion">古叶胡勬切</small>。<br/><small about="#mwt469" typeof="mw:Transclusion">　此記孫宰晉接之情。　據詩意，孫宰當在同家窪，遇孫之後，因寄妻子於鄜州，遂欲從蘆子關以達靈武。　朱注：鄜州在白水縣北，延州在鄜州西北，蘆關又在延州北，時公欲北詣靈武，故道出蘆關也。<br/>　遠注：黃希以孫宰為三川宰。或曰人名也，玩詩意，人名為近。<br/>　沈約詩：高義薄雲天。薄，迫也。王粲詩：哀鳴入層雲。<br/>謝靈運詩：朝游窮曛黑。<br/>　<span class="book-name">漢書·外戚傳</span>：張燈燭，設幃帳。　<span class="book-name">易</span>：重門擊柝。<br/>　古歌：可以濯我足。<br/>　夢弼曰：剪紙作旐，以招其魂，不必果有此事，只是多方安慰耳。<span class="book-name">韓詩外傳</span>：三月上巳，於溱、洧雨水之上，執蘭招魂續魄，祓除不祥。</small><br/>
　　從此出妻孥，相視涕闌干。衆雛爛熳睡，喚起霑盤飧<small about="#mwt470" typeof="mw:Transclusion">古叶七緣切</small>。誓將與夫子，永結為弟昆<small about="#mwt471" typeof="mw:Transclusion">古叶居員切</small>。遂空所坐堂，安居奉我歡。<br/><small about="#mwt472" typeof="mw:Transclusion">備誌孫宰周恤之誼。　出妻孥，出見宰也。衆雛，指兒女。爛漫，熟睡貌。　<span class="book-name">杜臆</span>：「誓將與夫子，永結為弟昆」，乃代述孫宰語，所謂露心肝於艱難之際者。必如此說，下面文氣方順。舊解俱云夫子指孫宰，誤矣。<br/>　息夫躬<span class="book-name">絕命詞</span>：涕泗流兮萑蘭。瓚曰：萑蘭，涕泗闌干也。王洙注：闌干，淚墮衆多貌。趙注：<span class="book-name">談藪</span>：王元景使劉孝綽送之，泣下闌干。<br/>　<span class="book-name">鸚鵡賦</span>：憫衆雛之無知。<span class="book-name">莊子</span>：大德不同，而性命爛漫矣。申涵光曰：爛漫二字，寫稚子睡態入神。<br/>　<span class="book-name">左傳</span>：盤飧加壁。注：飧，水澆飯也。</small><br/>
　　<small about="#mwt473" typeof="mw:Transclusion">陶潛詩：誓將不復疑。</small><br/>
　　誰肯艱難際，豁達露心肝。别來歲月周，胡羯仍構患<small about="#mwt474" typeof="mw:Transclusion">古叶胡涓切</small>。何當有翅翎，飛去墮爾前。<br/><small about="#mwt475" typeof="mw:Transclusion">末結别後追思之意。　<span class="book-name">杜臆</span>：公念孫宰肝膈，時往來於中，故追寫逃難之苦愈真，則感勒周旋之德愈重。　此章四句起，六句結，前二段各十句，後二段各八句。<br/>　潘岳<span class="book-name">西征賦</span>：高祖之興也，聰明神武，豁達大度。　王粲詩：喟然傷心肝。<br/>　<span class="book-name">梁書</span>：何敬容曰：「西晉祖尚玄虚，使中原淪於胡羯。」　王粲詩：豺虎方構患。　黃希曰：仍構患，謂史思明等引兵共十萬寇太原，安慶緒使尹子奇及同羅夷兵十三萬趨睢陽。</small><br/>
　　<small about="#mwt476" typeof="mw:Transclusion">此詩用韻，參錯不一，經朱注考訂，知各本古韻也。至於分析段落，諸家頗混，今鉤清眉目，庶朗然易見耳。<br/>蕭山毛奇齡<span class="book-name">韻學指要</span>曰：古韻無明註，惟宋<span class="name">吳棫</span>、<span class="name">鄭庠</span>，各有古韻通轉註本，惜當時但行棫說而不行庠說，致韻學大晦。考鄭氏<span class="book-name">古音辯</span>，分古韻六部，東、冬、江、陽、庚、青、蒸七韻，皆協陽音。支、微、齊、佳、灰五韻，皆協支音。真、文、元、寒、删、先六韻，皆協先音。魚、虞、歌、麻四韻，皆協虞音。蕭、肴、豪、尤四韻，皆協尤音。侵、覃、鹽、咸四韻，皆協覃音。其書出吳氏<span class="book-name">韻補</span>後，按之古音，巳得十之九，所略不足者，魚、虞、歌、麻，與蕭、肴、豪、尤，尚分兩部耳。按毛氏此書，實足破沈韻之拘隘，閱少陵<span class="book-name">彭衙行</span>，合六韻於一篇，唐人尚知古韻也。</small><br/>
　　<span id="xi_wen_guan_jun_yi_lin_zei_jing_er_shi_yun-n916" about="#mwt477" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#xi_wen_guan_jun_yi_lin_zei_jing_er_shi_yun-n916" class="mw-selflink-fragment">喜聞官軍已臨賊境二十韻</a></span><br/><small about="#mwt478" typeof="mw:Transclusion">鶴注：考<span class="book-name">唐史</span>，<span class="date" title="757年">至德二載</span>八月丁卯，廣平王俶為天下兵馬元帥，郭子儀副之，此詩當作於九月。</small><br/>
　　胡騎<small about="#mwt480" typeof="mw:Transclusion">一作虜</small>潛京縣，官軍擁賊壕。鼎魚猶假息，穴蟻欲何逃。<br/><small about="#mwt481" typeof="mw:Transclusion">首言軍臨賊境，勢在必克。<br/>　<span class="book-name">木蘭詩</span>：但見胡騎鳴啾啾。　梁元帝詩：擁旄去京縣。　<span class="book-name">唐書</span>：<span class="date" title="757年">至德二載</span>閏八月，賊寇鳳翔。崔光遠行軍司馬王伯倫等，率衆捍賊，乘勝攻中渭橋，追擊至苑門，賊大軍屯武功，燒營而去。九月丁亥，廣平王將朔方等軍及回紇西域之衆十五萬，發鳳翔。壬寅，至長安城西，與賊將安守忠等，戰於香積寺之北，澧水之東，賊大敗，斬首六萬，賊帥張通儒棄京城，走陜郡。癸卯，大軍入京師。甲辰，捷書至鳳翔。<br/>　<span class="book-name">南史</span>：丘遲<span class="book-name">與陳伯之書</span>：將軍魚游於鼎沸之中。　<span class="book-name">後漢·謝夷吾傳</span>：游魂假息，非刑所加。<br/>　<span class="book-name">異苑</span>：晉太元中，桓謙見有人，皆長寸餘，悉被鎧持槊，乘具裝馬，從埳中出，緣几登竈。蔣山道士來應子，令作沸湯，澆所入處，因掘之，有斛許大蟻，死在穴中。　<span class="book-name">史記</span>：鄭桓公曰：「王室多故，予安逃死乎」。</small><br/>
　　帳殿羅玄冕，轅門照白袍。秦山當警蹕，漢苑入旌旄。路失<small about="#mwt482" typeof="mw:Transclusion">一作濕，非</small>羊腸險，雲横雉尾高。五原空壁壘，八水散風濤。今日看<small about="#mwt483" typeof="mw:Transclusion">平聲</small>天意，遊魂貸爾曹。乞降<small about="#mwt484" typeof="mw:Transclusion">胡杜切</small>那更得，尚詐莫徒勞。<br/><small about="#mwt485" typeof="mw:Transclusion">此言鑾輿漸逼長安。　玄冕，公卿服。白袍，回紇衣。秦山漢苑，京師在望矣。路失險，言中途無阻。雉尾高，言儀仗甚整。空壁散濤，謂賊衆將滅，乞降無及矣。<br/>　庾肩吾<span class="book-name">曲水聯句</span>：回川入帳殿。　<span class="book-name">舊唐書</span>：<span class="book-name">武德令</span>：侍臣服有袞冕、鷩冕、毳冕、繡冕、玄冕。<br/>　<span class="book-name">周禮</span>：以車轅為門。<span class="book-name">趙國策</span>：<span class="name">張孟談</span>遇<span class="name">智過</span>轅門之外。　胡夏客曰：<span class="book-name">留花門</span>詩云「百里見積雪」，知回紇軍皆衣白也。<span class="book-name">梁書</span>：陳慶之所統之兵，悉著白袍，所向披靡。<br/>　<span class="book-name">前漢書</span>：出稱警，入稱蹕。<br/>　<span class="book-name">漢志</span>：上黨壺關縣有羊腸阪。<span class="book-name">漢氏春秋</span>：太行羊腸，其山盤行如羊腸。魏武<span class="book-name">苦寒行</span>：羊腸險詰曲，車輪為之摧。<br/>　<span class="book-name">唐書</span>：天子舉動必以扇，大駕鹵簿，有雉尾障扇、小團雉尾扇、方雉尾扇、小雉尾扇之屬。<br/>　<span class="book-name">長安志</span>：長安、萬年二縣之外，有畢原、白鹿原、少陵原、高陽原、細柳原，謂之五原。漢單于款五原塞。　曹植賦：步壁壘之常制。<br/><span class="book-name">關中記</span>：涇、渭、滻、灞、澇、滈、灃、潏，為關內八水。<br/>　前漢王嘉曰：民心悦而天意得。<br/>　<span class="book-name">世說</span>：苻堅遊魂近境。<br/>　<span class="book-name">靈帝紀</span>：赤眉遣劉恭乞降。<br/>　朱注：賊急則乞降，緩則尚詐，今皆無用矣。</small><br/>
　　元帥歸龍種<small about="#mwt486" typeof="mw:Transclusion">上聲</small>，司空握<small about="#mwt487" typeof="mw:Transclusion">一作擁</small>豹韜。前軍<small about="#mwt488" typeof="mw:Transclusion">一作旌</small>蘇武節，左將<small about="#mwt489" typeof="mw:Transclusion">去聲</small>呂虔刀。兵氣回飛鳥，威聲没巨鼇。戈鋋開雪色，弓矢向<small about="#mwt490" typeof="mw:Transclusion">一作尚</small>秋毫。天步艱方盡，時和運更遭。誰云遺<small about="#mwt491" typeof="mw:Transclusion">一作貴</small>毒螫<small about="#mwt492" typeof="mw:Transclusion">一作蠆</small>，巳是沃腥臊。<br/><small about="#mwt493" typeof="mw:Transclusion">此言諸將協力征討。　元帥，謂廣平王。司徒，謂郭子儀。前軍，謂李嗣業。左將，謂僕固懷恩。兵氣二句，言軍勢之振。戈鋋二句，言軍器之利。毒螫腥臊，指賊黨。<br/>　<span class="book-name">唐書</span>：二載九月，以廣平王俶為天下兵馬元帥，郭子儀副之。先是，子儀進位司空。晉劉琨表：晉文以郤縠為元帥，而定霸功。<br/>　<span class="book-name">小學紺珠</span>：文武龍虎豹犬為六韜。<span class="book-name">後漢書注</span>：霸典文論，文師武論，龍韜主將，虎韜偏裨，豹韜校尉，犬韜司馬。<br/>　<span class="book-name">唐書</span>：李嗣業統前軍，陣於香積寺北，收長安。胡夏客曰：嗣業所將，皆蕃夷四鎮，故以蘇武之典，屬國為比。　<span class="book-name">晉書</span>：蘇峻平，王導令取峻節。陶侃曰：「蘇武節似不如是」。<br/>　<span class="book-name">通鑑</span>：香積之戰，賊伏精騎，欲擊官軍，朔方左廂兵馬使僕固懷恩就擊之，剪滅殆盡。　<span class="book-name">晉書</span>：徐州刺史呂虔，檄王祥為司馬。初，虔有佩刀，工相之，以為必三公可服，虔乃與祥。<br/>　<span class="book-name">鄒陽傳</span>：上覆飛鳥，下不見伏兔。<br/><span class="book-name">文心雕龍</span>：震雷始於曜電，出師先乎威聲。　<span class="book-name">列子</span>：巨鼇戴山。趙曰：巨鼇，贔屭之物。<br/>　<span class="book-name">東都賦</span>：戈鋋彗雲。鋋，小矛也。<br/>　<span class="book-name">詩</span>：弓矢斯張。　向秋毫，言雖微必中。<span class="book-name">慎子</span>：離朱之明，察秋毫之末。<br/>　<span class="book-name">詩</span>：天步艱難。<br/>　<span class="book-name">左傳</span>：時和年豐。　<span class="book-name">文選</span>：遭遇嘉運。<br/>　<span class="book-name">西京賦</span>：蕩亡秦之毒螫。<br/>　腥臊，别見。沃，以蕩滌其穢也。</small><br/>
　　睿想<small about="#mwt494" typeof="mw:Transclusion">一作思</small>丹墀近，神行羽衛牢。花門騰絕漠，拓<small about="#mwt495" typeof="mw:Transclusion"><span class="book-name">唐書</span>作柘</small>羯渡臨洮。此輩感恩至，羸俘何足操。鋒先衣染血，騎<small about="#mwt496" typeof="mw:Transclusion">去聲</small>突劍吹毛。喜覺都城動，悲憐<small about="#mwt497" typeof="mw:Transclusion">一作連</small>子女號<small about="#mwt498" typeof="mw:Transclusion">平聲</small>。家家賣釵釧，只<small about="#mwt499" typeof="mw:Transclusion">同秖</small>待<small about="#mwt500" typeof="mw:Transclusion">一作準擬</small>獻香<small about="#mwt501" typeof="mw:Transclusion">一作春</small>醪。<br/><small about="#mwt502" typeof="mw:Transclusion">末言遠人同助，益知舊都旋復矣。睿想，指肅宗。神行，謂六軍。花門，指回紇。拓羯，指安西。彼既感恩思奮，則殘俘不足執矣。鋒先騎突，見其勇決。悲喜兼至，預想人情如是耳。　此章四句起，下三段各十二句。<br/><span class="book-name">漢書·元后傳</span>注：尚書省中，以丹漆塗地，曰丹墀。<span class="book-name">西京賦</span>：青瑣丹墀。<br/>　温子昇詩：神行揚翠旗，天臨肅清警。江淹詩：羽衛蕩流景。<br/>　孔稚圭詩：横行絕漠表。<br/>　胡夏客曰：<span class="book-name">封常清傳</span>：祿山先鋒至東京，使驍騎與拓羯逆戰。時常清以北庭都護入朝，命討祿山，故有拓羯之兵。此詩所云，蓋指北庭之歸義者。<span class="book-name">唐·西域傳</span>：安西者，即康居小君長罽王故地，募勇健者為拓羯，猶中國言戰士也。　<span class="book-name">唐書</span>：洮州臨洮郡，屬隴右道。<br/>　<span class="book-name">通鑑</span>：是年二月，安西、北庭及拔汗那、大食諸國兵，至涼鄯。<br/>　<span class="book-name">鼂錯傳</span>：輕車突騎。師古曰：言驍銳可用衝敵人也。　舊注<span class="book-name">吳越春秋</span>：干將之劍，能決吹毛遊塵。考本書無此語。<br/>　谷永<span class="book-name">與段會宗書</span>：優游都城，而取卿相。<br/>　<span class="book-name">董卓傳</span>：呂布殺卓，長安士女賣其珠玉衣裝，市酒肉相慶者，填滿街肆。　顧炎武曰：<span class="book-name">南史·庾杲之傳</span>：杲之嘗兼主客郎，對魏使，魏使問杲之曰：「百姓那得家家題名帖賣宅」，答曰「朝廷既欲掃蕩京雒，克復神州，所以家家賣宅耳。」</small><br/>
　　<small about="#mwt503" typeof="mw:Transclusion">王嗣奭曰：此詩二十韻，字字犀利，句句雄壯，真是筆掃千軍者。中間如「今日看天意」、「此輩感恩至」兩聯，排律中不用駢耦，更覺精神頓起。而鋒先騎突，句法倒裝，尤為警露。</small><br/>
　　<span id="shou_jing_san_shou-n918" about="#mwt504" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#shou_jing_san_shou-n918" class="mw-selflink-fragment">收京三首</a></span><br/><small about="#mwt505" typeof="mw:Transclusion">此當是<span class="date" title="757年">至德二載</span>十月，在鄜州時作。詩云「生意甘衰白，天涯正寂寥。忽聞哀痛詔，又下聖明朝」，此明是在家聞詔。按肅宗於<span class="date" title="756年">至德元年</span>七月十三日甲子即位靈武，制書大赦。二年十月十九日，帝還京。十月二十八日壬申，御丹鳳樓，下制。前後兩次聞詔，故云又下也。是時公尚在鄜州，其至京當在十一月，年譜謂十月扈從還京，與詩不合，當以公詩為正。至於上皇回京，十二月甲寅之赦，又在其後。舊注錯引。</small><br/>
　　仙仗離丹極，妖星帶<small about="#mwt507" typeof="mw:Transclusion">一作照</small>玉除。須為下<small about="#mwt508" typeof="mw:Transclusion">去聲</small>殿走，不可好<small about="#mwt509" typeof="mw:Transclusion">去聲</small>樓居<small about="#mwt510" typeof="mw:Transclusion">一云：得非羣盜起，難作九重居</small>。暫屈汾陽駕，聊飛燕<small about="#mwt511" typeof="mw:Transclusion">平聲</small>將<small about="#mwt512" typeof="mw:Transclusion">去聲</small>書。依然七廟略，更<small about="#mwt513" typeof="mw:Transclusion">蔡讀平聲</small>與萬方初。<br/><small about="#mwt514" typeof="mw:Transclusion">首章，從陷京說至收京，在四句分截。　仙仗，指上皇。妖星，指祿山。須為下殿，謂宮闕忽離。不可樓居，見奉仙無益。此追敘往事。駕曰暫屈，言上皇將回。書曰聊飛，言河北易定。末喜更新氣象也。<br/>　<span class="book-name">郴陽仙傳</span>：蘇躭被命昇仙，辭母曰：「仙仗臨門，不得終養」。　<span class="book-name">唐書·儀衛志</span>：凡朝會之仗五，一曰供奉仗，二曰親仗，三曰勳仗，四曰翊仗，五曰散手仗，皆帶刀捉仗，立於東西廊下。　邵注：天子有太極殿，以丹掩泥，塗殿上地，故庭曰丹墀。<br/>妖星，凡二十一星。　<span class="book-name">晉·載記</span>：劉曜曰：「昨夜妖星犯月」。<span class="book-name">安祿山事迹</span>：祿山生夜，赤光旁照，羣獸四鳴，望氣者見妖星芒熾，落其穹廬。　帶玉除，即「春星帶草堂」意。曹植詩：凝霜依玉除。<br/>　<span class="book-name">梁·武帝紀</span>：諺云：「熒惑入南斗，天子下殿走」，乃跣足下殿以禳之。<br/>　<span class="book-name">漢·武帝紀</span>：公孫卿曰：「仙人好樓居」，於是令長安作飛廉、桂館，甘泉作益壽、延壽觀。<br/>　<span class="book-name">莊子</span>：堯往見四子藐姑射之山，汾水之陽，窅然喪其天下焉。<span class="book-name">杜臆</span>：汾陽句，暗藏喪天下在內。<br/>　<span class="book-name">史記</span>：燕將攻下聊城，聊城人或讒之，燕將懼誅，不敢歸。田單攻之，歲餘不下，仲連乃為書，約之矢，射城中，遺燕將，燕將見書，泣而自殺。庾信詩：願得魯連飛一箭，持寄思歸燕將書。<br/>　<span class="book-name">王制</span>：天子三昭三穆，與太祖之廟而七。<span class="book-name">羊祜傳</span>：祜外揚王化，內經廟略。庾肩吾詩：方憑七廟略，更雪五陵冤。趙曰：兵謀謂之廟略，蓋謀於七廟中也。<br/>按：燕將書，錢箋引哥舒翰至洛陽，祿山令以書招李光弼等，此卻是燕將飛書。盧注以諸將答翰書，切責其不死為証，此合於飛書燕將。但俱屬去年事，於收京不切。朱注云：自香積寺北之捷，王師振威，賊徒膽落，<span class="name">嚴莊</span>來降，<span class="name">思明</span>納款，河北事勢，折簡可定，故用仲連射書事。此說當從。</small><br/>
　　<small about="#mwt515" typeof="mw:Transclusion">朱鶴齡曰：玄宗晚節怠荒，深居九重，政由妃子，以致播遷之禍。公不忍顯言，而寓意於仙人之樓居，因貴妃常為女道士，故舉此況之。<span class="book-name">連昌宮辭</span>：「上皇正在望仙樓，太真同凭闌干立」，此一的證。</small><br/>
　　生意甘衰白，天涯正寂寥。忽聞哀痛詔，又下<small about="#mwt516" typeof="mw:Transclusion">去聲</small>聖明朝<small about="#mwt517" typeof="mw:Transclusion">音潮</small>。羽翼懷<small about="#mwt518" typeof="mw:Transclusion">一作慚</small>商老，文思憶帝堯。叨逢罪己日，灑涕<small about="#mwt519" typeof="mw:Transclusion">一作霑灑</small>望青霄。<br/><small about="#mwt520" typeof="mw:Transclusion">次章，在鄜而喜收京，亦四句分截。　言自甘衰白，寥落天涯，忽聞詔書再下，喜何如矣。此時懷商老而李泌已去，憶帝堯而上皇初歸。有關於朝事君德者非小，只恐罪己之日，又增闕失，是以望青霄而灑涕耳。　趙汸云：甘字、正字、忽字、又字，呼應起伏，有出自望外意。<br/>　周王褒詩：寂寥灰心盡，摧殘生意餘。趙汸注：生意，似指恩澤言。　嵇康<span class="book-name">養生論</span>：積損成衰，從衰得白，從白得老。注：白，謂白髮。<br/>　<span class="book-name">漢·西域傳</span>：武帝棄輪臺，下哀痛之詔。　<span class="book-name">舊唐書</span>：是年十月，肅宗還京。十一月壬申朔，御丹鳳樓，下制曰：「早承聖訓，常讀禮經，義切奉先，恐不負荷」。十二月戊午朔，又御丹鳳門，下制大赦。<br/>　<span class="book-name">鼂錯傳</span>：施利後世，名稱聖明。<br/>　<span class="book-name">張良傳</span>：四人者，隱商雒山，從太子。上召戚夫人，指示曰：「彼羽翼已成，難動矣。」<br/>　<span class="book-name">書序</span>：昔在帝堯，聰明文思，光宅天下，將遜於位，讓於虞舜。<br/><span class="book-name">左傳</span>：禹湯罪己，其興也勃焉。馬融疏：伏讀詔書，深惟禹湯罪己之義。　<span class="book-name">搜神記</span>：灑涕而别。</small><br/>
　　<small about="#mwt521" typeof="mw:Transclusion">朱鶴齡曰：羽翼，指廣平王而言。肅宗前以良姊、輔國之譖，賜建寧王死。至是廣平初立大功，又為良姊所忌，潛構流言，雖李泌力為調護，而時已還山，公恐復有建寧之禍，故不能無思於商老也。　又云：肅宗之失，不在靈武即位之舉，而在還京以後，失於定省，使良姊、輔國得媒孽其間，以致劫遷西內，子道不終。是年十二月，上皇還居興慶宮，父子之間，猜疑未見，而公於此，若深有見於其微者。曰「憶帝堯」，欲其篤於晨昏之戀也。沾灑青霄，其所以望肅宗者，豈不深且厚耶。</small><br/>
　　汗馬收宮闕，春城鏟賊壕。賞應<small about="#mwt523" typeof="mw:Transclusion">平聲</small>歌<span class="book-name">杕杜</span>，歸及薦櫻桃。雜虜横戈數<small about="#mwt524" typeof="mw:Transclusion">音促，一作槊，非</small>，功臣甲第高。萬方頻<small about="#mwt525" typeof="mw:Transclusion">一作同</small>送喜，無乃聖躬勞。<br/><small about="#mwt526" typeof="mw:Transclusion">三章，收京而憂事後，亦四句分截。　宮闕巳收，賊壕可鏟，賞功薦廟，即在來春時也。但恐回紇恃功邀賞，諸將僭奢無度，故又為之慮曰：今京師收復，此萬方送喜之時，無乃聖躬焦勞之漸乎。公蓋憂虜横臣驕，將成蹂躪跋扈之勢，厥後邊方猾夏，藩鎮專權，果如所慮，惜當時不能見及此耳。<br/>　<span class="book-name">晉世家</span>：矢石之難，汗馬之勞。　班婕妤<span class="book-name">搗素賦</span>：登薄軀於宮闕兮。<br/>　謝朓詩：春城覆白日。　庾信<span class="book-name">枯樹賦</span>：平鱗鏟甲。鏟，削平也。<br/><span class="book-name">詩序</span>：<span class="book-name">杕杜</span>，勞還役也。<br/>　<span class="book-name">月令</span>：仲夏之月，天子乃羞以含桃，先薦寢廟。注：含桃，櫻桃。<br/>　郭欽疏：漸徙內郡雜虜於邊地。　庾肩吾詩：横戈念北奔。<br/>　<span class="book-name">漢·高帝紀</span>：吾於天下賢士功臣，可謂無負矣。　楊炯碑：甲第何高。甲第，謂甲乙之第，言第一等第宅也。<span class="book-name">長安志</span>：天寶中，京師堂寢，已極宏麗，而第宅未甚逾制。安史之後，大臣宿將，競崇棟宇，無有界限，人謂之木妖。<br/><span class="book-name">易林</span>：謳歌送喜。<br/>　孔融疏：身為聖躬，國為神器。　黃生注：從五六讀下，則結尾二句乃反辭致諷，見公慮事之深，愛君之切。</small><br/>
　　<small about="#mwt528" typeof="mw:Transclusion">按：末句舊有兩說，師氏曰「此聖主之勳勞，人臣不宜奪天工以為己力」，此說歸功主上，其意是矣，但於無乃二字，下得太輕。朱云「聖躬勞，即大夫速退，無使君勞之意」，此說作喜幸之詞，但於上文横戈甲第，不見關合耳。</small><br/>
　　<span id="zheng_gong_chu_san_bin_cheng-n921" about="#mwt531" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#zheng_gong_chu_san_bin_cheng-n921" class="mw-selflink-fragment">送鄭十八虔貶台州司戶傷其臨老陷賊之故闕為面别情見<small about="#mwt529" typeof="mw:Transclusion">音現</small>於詩</a></span><br/><small about="#mwt530" typeof="mw:Transclusion"><span class="book-name">通鑑</span>：<span class="date" title="757年">至德二載</span>十二月，陷賊官，六等定罪，三等者，流貶，虔在次三等，故止貶台州，此當是其時作。</small><br/>
　　鄭公樗散鬢成<small about="#mwt532" typeof="mw:Transclusion">一作如</small>絲，酒後常稱老畫師。萬里傷心嚴譴日，百年垂死中<small about="#mwt533" typeof="mw:Transclusion">張仲切</small>興時。蒼惶<small about="#mwt534" typeof="mw:Transclusion">一作伶俜</small>已就長途往，邂逅無端出餞遲。便與先生應<small about="#mwt535" typeof="mw:Transclusion">平聲</small>永訣，九重<small about="#mwt536" typeof="mw:Transclusion">平聲</small>泉路<small about="#mwt537" typeof="mw:Transclusion">一作下</small>盡交期。<br/><small about="#mwt538" typeof="mw:Transclusion">上四，鄭貶台州，傷其臨老罹罪。下則闕為面别，而寄詩言情。　<span class="book-name">杜臆</span>：首記其狀，次記其言，兩句已為虔撰一小影。觀<span class="book-name">八哀</span>詩，鄭多才藝，而畫更精，曰老畫師，此其自知語，亦其自慨語。　萬里傷心，正為嚴譴之故。百年垂死，乃在中興之時。嚴譴中興四字，含無限痛楚。結聯情見乎詞，鄭果卒於台州。<br/>　樗樹，散木，見<span class="book-name">莊子</span>。言材不合世用也。<br/>　<span class="book-name">漢書</span>：酒後耳熱。　薛道衡詩：不蒙女史進，更失畫師情。　趙次公曰：鄭虔好書，善畫山水，玄宗稱為三絕。虔，水部郎中，因稱風疾，求攝市令，潛以密章達靈武。賊平，與王維等並囚宣陽里，以善畫，崔圓使繪齋壁，虔即祈解於圓，卒免死，貶台州司戶參軍。<br/>孔融詩：俯仰內傷心。　漢<span class="name">襄楷</span>疏：不見採察，而嚴被譴讓。宋之問詩：逐臣北地承嚴譴。<br/>　荀悦<span class="book-name">漢紀</span>：張禹不吐直言，佞於垂死。　又贊：光武中興之後。<br/>　<span class="book-name">北山移文</span>：蒼黃反覆。　崔駰箋：萬里長途。<br/>　<span class="book-name">詩</span>：邂逅相遇。　<span class="book-name">管子</span>：始乎無端。　<span class="book-name">詩</span>：出宿于干，飲餞于言。<br/>　潘岳<span class="book-name">夏侯湛誄</span>：存亡永訣。<br/>　釋智愷詩：泉路方幽噎，寒隴向凄清。梁昭明太子詩：還信三洲曲，誰念九重泉。</small><br/>
　　<small about="#mwt539" typeof="mw:Transclusion">盧世㴶曰：虔之貶，既傷其垂老陷賊，又闕於臨行面别，故篇中徬徨特至，如中二聯，清空一氣，萬轉千迴，純是淚點，都無墨痕，詩至此直可使暑日霜飛，午時鬼泣，在七言律中，尤難。末徑作永訣之詞，詩到真處，不嫌其直，不妨於盡也。<br/>　顧宸曰：供奉之從永王璘，司戶之汙，祿山偽命，皆文人敗名事。使硜硜自好者處此，割席絕交，不知作幾許雨雲反覆矣，少陵當二公貶謫時，深悲極痛，至欲與同生死。古人不以成敗論人，不以急難負友，其交誼真可泣鬼神。李陵生降，子長上前申辯，甘受蠶室之辱而不悔，<span class="book-name">與任少卿書</span>猶刺刺為分疏，亦與少陵同一肝膽人，知龍門之史，拾遺之詩，千秋獨步，不知皆從至性絕人處，激昂慷慨，悲憤淋漓而出也。</small><br/>
　　<span id="la_ri-n922" about="#mwt540" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#la_ri-n922" class="mw-selflink-fragment">臘日</a></span><br/><small about="#mwt541" typeof="mw:Transclusion">此<span class="date" title="757年">至德二年</span>十二月，還長安時作。　<span class="book-name">小學紺珠</span>：五行始於祖，終於臘。唐土德，戊祖辰臘。趙大綱<span class="book-name">測旨</span>：唐以大寒後辰日為臘。</small><br/>
　　臘日常年<small about="#mwt543" typeof="mw:Transclusion">一作年年</small>暖尚遥，今年臘日凍全消。侵凌雪色還萱草，漏洩春光有<small about="#mwt544" typeof="mw:Transclusion">一作是</small>柳條。縱酒欲謀良<small about="#mwt545" typeof="mw:Transclusion">一作長</small>夜醉，歸<small about="#mwt546" typeof="mw:Transclusion">一作還</small>家初散<small about="#mwt547" typeof="mw:Transclusion">一作放</small>紫<small about="#mwt548" typeof="mw:Transclusion">一云北</small>宸朝<small about="#mwt549" typeof="mw:Transclusion">音潮</small>。口脂面藥隨恩澤，翠管銀罌下<small about="#mwt550" typeof="mw:Transclusion">去聲</small>九霄。<br/><small about="#mwt551" typeof="mw:Transclusion">此詩臘日喜霑恩賜而作也。上四言景，下四記事。　張綖注：大寒之後，必有陽春。大亂之後，必有至治。臘日而暖，此寒極而春，亂極將治之象，公故喜而賦焉。　朱瀚曰：雪色承凍，春光承暖，侵凌承全消，漏洩承尚遥。　顧注：臘祭自應會飲，況當恩澤下頒之日。下四用倒插，乃歸重感恩意，若先將口脂、翠管作聯，散朝、縱酒作結，便覺板實少致。<br/>　朱瀚曰：庾子山詩「常年臘月半，已覺梅花闌。不信今春晚，俱來雪裏看」，沈休文詩「山光浮水至，春色犯寒來」，前半本此。<br/>　<span class="book-name">史記</span>：炎帝欲侵陵諸侯。　<span class="book-name">詩</span>：焉得萱草。<br/>　<span class="book-name">魏武紀</span>：檄必恐漏洩。　梁元帝詩：徒望春光新。<br/>　<span class="book-name">陳書</span>：太傅平秦王<span class="name">歸彦</span>，縱酒為樂，經宿不知。<br/>　<span class="book-name">長安志</span>：宣政殿北曰紫宸門，內有紫宸殿，即內衙之正殿。<br/>　朱瀚曰：口脂面藥，以禦寒凍。<span class="book-name">景龍文館記</span>：帝於苑中，召近臣賜臘，晚自北門入，於內殿賜食，加口脂臘脂。<span class="book-name">酉陽雜俎</span>：臘日賜口脂臘脂，盛以碧鏤牙筒。<span class="book-name">太平御覽</span>：<span class="book-name">盧公家範</span>：臘日，上澡豆及頭膏，面脂口脂。　<span class="book-name">前漢·郊祀志</span>：亦施恩澤。<br/>張注：翠管銀罌，指所盛之器。　惠遠詩：孰是騰九霄，不奮冲天翮。</small><br/>
　　<span id="feng_he-n924" about="#mwt552" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#feng_he-n924" class="mw-selflink-fragment">奉和<small about="#mwt553" typeof="mw:Transclusion">去聲</small>賈至舍人早朝<small about="#mwt554" typeof="mw:Transclusion">音潮</small>大明宮</a></span><br/><small about="#mwt555" typeof="mw:Transclusion">此<span class="date" title="758年">乾元元年</span>春，在諫省作。　<span class="book-name">唐書</span>：<span class="name">賈曾</span>，<span class="dynasty">景雲</span>中擢中書舍人，<span class="dynasty">開元</span>中復拜中書舍人，子<span class="name">至</span>，字幼鄰，從玄宗幸蜀，拜起居舍人，知制誥。帝傳位，<span class="name">至</span>當撰册，既進藁，帝曰：「昔先天誥命，乃父所為，今兹命册，又爾為之，可謂繼美矣」，<span class="name">至</span>頓首流涕，歷中書舍人。　<span class="book-name">舊唐書</span>：東內大明宮，在禁苑之東南，本永安宮，<span class="date" title="634年">貞觀八年</span>置，九年改大明宮，<span class="date" title="662年">龍朔二年</span>號蓬萊宮，<span class="date" title="670年">咸亨元年</span>改含元宮，尋復大明宮。正殿曰含元殿，天后改大明殿。<span class="book-name">雍錄</span>：唐都城有三大內，太極宮在西，故名西內，大明宮在東，故名東內，别有興慶宮，號南內也。三內更迭受朝，而大明最數。</small><br/>
　　五夜漏聲催曉箭，九重<small about="#mwt557" typeof="mw:Transclusion">平聲，一作天</small>春色醉仙桃。旌旂<small about="#mwt558" typeof="mw:Transclusion">俗作旗，非</small>日暖龍蛇動，宮殿風微燕雀高。朝<small about="#mwt559" typeof="mw:Transclusion">音潮</small>罷香煙攜滿袖，詩成珠玉在揮毫。欲知世掌絲綸美，池上于<small about="#mwt560" typeof="mw:Transclusion">一作如</small>今有<small about="#mwt561" typeof="mw:Transclusion">一作得</small>鳳毛。<br/><small about="#mwt562" typeof="mw:Transclusion">詩在四句分截，上詠早朝景，下和賈舍人。　<span class="book-name">演義</span>：初聯，早朝之候。次聯，大明宮景。三聯，言退朝作詩，稱賈至之才。結聯言父子繼美，切舍人之事。此詩比諸公所作，格法尤為謹嚴。　朱注：春色之穠，桃紅如醉，以在禁中，故曰仙桃，非用王母事也。　顧注：賈詩言鳳池，公即用鳳毛，貼賈氏父子，不可移贈他人，結語獨勝。<br/>　衛宏<span class="book-name">漢書儀</span>：晝漏盡，夜漏起，省中黃門持五夜。五夜者，甲夜、乙夜、丙夜、丁夜、戊夜。陸倕<span class="book-name">新漏刻銘</span>：六日無辯，五夜不分。邵注：夜以五為節，起於甲，止於戊，又謂之五更，漏箭即更籌。　<span class="book-name">緗素雜記</span>：<span class="book-name">梁武本紀</span>：帝燃燭側光，常至戊夜。杜詩五夜漏聲，正謂戊夜耳。　殷夔<span class="book-name">刻漏法</span>曰：鑄金為司晨，具衣冠，以左手抱箭，右手指刻，以别天時早晚。吳思元詩：愁逐漏聲長。<br/>　<span class="book-name">楚辭</span>：君之門以九重。陰鏗詩：上林春色滿。　唐時殿庭，多植桃柳，故岑詩言柳拂旌旗，杜詩言春色仙桃，皆面前真景。張性謂天顏有喜，如醉仙桃，誤矣。<span class="book-name">酉陽雜俎</span>：仙桃，出郴州蘇躭仙壇。庾肩吾詩：御梨寒更紫，仙桃秋轉紅。<br/>　燕雀配龍蛇，以實對虛。　<span class="book-name">周禮</span>：析羽為旌，交龍為旂，熊虎為旗，龜蛇為旐。<span class="book-name">釋名</span>：旂，倚也。畫作兩龍，相依倚也。<span class="book-name">楚辭</span>：仰觀刻桷，畫龍蛇些。<br/>　<span class="book-name">淮南子</span>：大厦成而燕雀賀。<br/>　庾信詩：香煙龍口出。<span class="book-name">唐書·儀衛志</span>：凡朝日，殿上設黼扆、躡席、熏爐、香案。　何遜詩：還飄袖裏香。<br/>　曹植<span class="book-name">與楊修書</span>：人人自謂握靈蛇之珠，抱荆山之玉。梁簡文帝<span class="book-name">答新渝侯書</span>：風雲吐於行間，珠玉生於字裏。　<span class="book-name">文選</span>：摛文揮月毫。<br/>　<span class="book-name">記</span>：王言如絲，其出如綸。　<span class="book-name">左傳</span>：世濟其美。　唐人律格，多於五六作轉語，結到七八。大杜<span class="book-name">和早朝</span>詩，善於布格。　<span class="book-name">唐書</span>載玄宗曰：「兩朝盛典，出卿家父子，可謂繼美矣。」七句意本此。<br/>　晉<span class="name">王劭</span>風姿似其父<span class="name">導</span>，桓温曰：「大奴固自有鳳毛」。<span class="book-name">宋書</span>：<span class="name">謝鳳</span>子<span class="name">超宗</span>有文詞，作<span class="book-name">殷淑妃誄</span>，帝大嗟賞，謂<span class="name">謝莊</span>曰：「<span class="name">超宗</span>殊有鳳毛」。</small><br/>
　　<small about="#mwt563" typeof="mw:Transclusion">朱瀚曰：作詩須知賓主，前半撮略賓意，後半重發主意，始見精神。王岑賓太詳，主太略，岑掉尾猶有力，王則迂緩不振矣。必如此詩，方見格律。<br/>　黃生曰：王元美嫌此詩後半意竭，不知自作詩與和人詩，體固不同。唐賢和詩，必見出和意，王岑二首，結並歸美於賈，少陵後半，特全注之，此正公律格深老處，可反以此為病哉。且王結美掌綸，岑結美倡詠，惟杜兼及之，又顯其世職，寫意周到，更非二子所及。　又曰：合觀四作，賈首倡，殊平平，三和俱有奪席之意。就三詩論之，杜老氣無前，王岑秀色可攬，一則三春穠李，一則千尺喬松，結語用事，天然湊泊，故當推為擅場。<br/>　按：前人評此詩，謂其起語高華，三壯麗，四悠揚，無可議矣。頗嫌五六氣弱而語俗，得結尾振救，便覺全體生動也。</small><br/>
　　<small about="#mwt564" typeof="mw:Transclusion">蘇軾曰：七言之偉麗者，子美云「旌旗日暖龍蛇動，宮殿風微燕雀高」，「五更鼓角聲悲壯，三峽星河影動摇」，爾後寂寞無聞。歐陽永叔云「蒼波萬古流不盡，白鳥雙飛意自閒」，又「萬馬不嘶聽號令，諸蕃無事樂耕耘」，可以並驅爭先矣。小生亦云「令嚴鐘鼓三更月，野宿貔貅萬竈煙」，又「露布朝馳玉關塞，捷書夜到甘泉宮」，亦庶幾焉爾。　今按：米南宮<span class="book-name">浙江潮</span>詩「天排雲陣千軍吼，地擁銀山萬馬奔」，陸放翁詩「樓船夜雪瓜州渡，鐵馬秋風大散關」，又云「雲埋廢苑呼鷹處，雪暗荒郊射虎天」，又云「江聲不盡英雄恨，天意無私草木秋」，皆雄偉激壯，可參唐人佳句。</small><br/>
　　<span id="zao_chao-n928" about="#mwt565" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#zao_chao-n928" class="mw-selflink-fragment">早朝<small about="#mwt566" typeof="mw:Transclusion">音潮</small>大明宮呈兩省僚友</a></span><small about="#mwt567" typeof="mw:Transclusion">附賈至詩</small><br/>
　　銀燭朝<small about="#mwt569" typeof="mw:Transclusion">音潮</small>天紫陌長，禁城春色曉蒼蒼。千條弱柳垂青瑣，百囀流鶯遶建章。劍佩聲隨玉墀步，衣冠身惹御爐香。共沐恩波鳳池裏，朝朝染翰侍君王。<br/><small about="#mwt570" typeof="mw:Transclusion">上四早朝大明宮，下四呈兩省僚友。　曰銀燭、曰春曉、曰弱柳、曰流鶯，皆早朝景物。曰紫陌、曰禁城、曰青瑣、曰建章，皆宮殿層次。劍佩衣冠，兩省朝容。鳳池染翰，同僚職事也。<br/>　顧野王<span class="book-name">舞影賦</span>：列銀燭兮蘭房。楊慎<span class="book-name">詩話</span>：<span class="book-name">穆天子傳</span>：天子之寶，璿珠燭銀。郭璞曰：銀有精光如燭也，唐人詩用銀燭字，本此。　殷仲文詩：紫陌結朱輪。<br/>　顏延之詩：朝駕守禁城。　<span class="book-name">莊子</span>：天之蒼蒼，其正色耶。<br/>　蕭子顯詩：楊柳千條共一色。祖孫登詩：弱柳垂江翠。　<span class="book-name">前漢書·元后傳</span>：曲陽侯根，驕奢僭上，赤墀青瑣。顏師古曰：青瑣者，刻為連瑣文而青塗也。<br/>劉孝綽<span class="book-name">百舌</span>詩：百囀似羣吟。沈約詩：流鶯復滿枝。<span class="book-name">三輔黃圖</span>：武帝<span class="date" title="前104年">太初元年</span>，柏梁殿災，於是作建章宮，度為千門萬戶。<br/>　<span class="book-name">史記</span>：高祖令蕭何帶劍履上殿。鮑照詩：虛容遺劍佩。　<span class="book-name">禮記</span>：行則鳴佩玉。　漢武帝<span class="book-name">落葉哀蟬曲</span>：玉墀兮生塵。<br/>　<span class="book-name">史記·留侯世家</span>：衣冠甚偉。<br/>　丘遲詩：肅穆恩波被。　<span class="book-name">晉書·荀朂傳</span>：朂久在中書，專管機事，及失之，甚罔罔悵悵。或有賀之者，朂曰：「奪我鳳凰池，諸君賀我耶」。<br/>　宋玉<span class="book-name">高唐賦</span>：朝朝暮暮，陽臺之下。　潘岳<span class="book-name">秋興賦序</span>：染翰操紙。　吳筠詩：年年月月對君王。<br/>楊仲弘曰：榮遇詩，如<span class="name">賈至</span>諸公<span class="book-name">早朝</span>篇，氣格雄深，句意嚴整，宮商迭奏，音韻鏗鏘，真麟遊靈囿，鳳鳴朝陽也，熟之可洗寒儉。<br/>　周敬曰：氣度冠冕，音調琳琅，起句軒昂，即唐人有數。結渾融莊雅，作尋常煞語者，少窺其妙。中聯亦佳，不必吹毛求疵也。田子藝云：「紫陌、禁城、青瑣、建章、玉墀、鳳池，太重，身字不雅，不如王岑遠甚。」亦太深文矣。<br/>　黃家鼎曰：<span class="book-name">早朝</span>詩，帶不得山林氣，如此格律，真是錦明霞燦，電爍雷鳴。<br/>七律中有平仄未諧，而句中自調者。賈幼鄰詩「劍佩聲隨王墀步」，玉墀二字，仄平互換。杜少陵詩「西望瑶池降王母」，降王二字，亦仄平互調，此偶用變通之法耳。</small><br/>
　　<span id="he_qian-n930" about="#mwt571" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#he_qian-n930" class="mw-selflink-fragment">和前</a></span><small about="#mwt572" typeof="mw:Transclusion">附王維詩</small><br/>
　　絳幘雞人報<small about="#mwt574" typeof="mw:Transclusion">一作送</small>曉籌，尚衣方進翠雲裘。九天閶闔開宮殿<small about="#mwt575" typeof="mw:Transclusion">一作九天宮殿開閶闔</small>，萬國衣冠拜冕旒。日色纔臨仙掌動，香煙欲傍<small about="#mwt576" typeof="mw:Transclusion">去聲</small>袞龍浮。朝<small about="#mwt577" typeof="mw:Transclusion">音潮</small>罷須裁五色詔，佩聲歸向鳳池頭。<br/><small about="#mwt578" typeof="mw:Transclusion">上六早朝景事，末二美賈舍人。<br/>　蔡邕<span class="book-name">獨斷</span>：幘者，古之卑賤執事不冠者之所服也。董仲舒上書，執事者皆赤幘。<span class="book-name">漢官儀</span>：宮中輿臺，並不得畜雞，夜漏未明三刻，雞鳴，衛士侯於朱雀門外，著絳幘雞唱。<span class="book-name">三體詩註</span>：絳幘者，朱冠以象雞。　<span class="book-name">周禮</span>：雞人夜嘑旦，以嘂百官。注：夜漏未盡，雞鳴時也。<br/>　<span class="book-name">唐書·百官志</span>：尚衣，掌供冕服。宋玉<span class="book-name">諷賦</span>：主人之女，披翠雲之裘。<br/>　<span class="book-name">呂氏春秋</span>：天有九野，中央曰鈞天，東方曰蒼天，東北曰變天，北方曰玄天，西北曰幽天，西方曰顥天，西南曰朱天，南方曰炎天，東南曰陽天。　<span class="book-name">大人賦</span>：排閶闔而入帝宮。韋昭注：閶闔，天門也。<br/>　<span class="book-name">左傳</span>：禹會諸侯於塗山，執玉帛者萬國。　<span class="book-name">記</span>：天子之冕，朱綠藻，十有二旒。<br/>　邢子才詩，天高日色淺。<span class="book-name">廟記</span>：神明臺，武帝造，上有承露盤，有銅仙人舒掌捧銅盤玉杯，以承雲表之露，以露和玉屑，服之，以求仙道。<br/>陳公讓詩：香煙百和吐。　<span class="book-name">記</span>：天子龍袞。注：畫龍於袞衣也。<br/>　<span class="book-name">史記·袁盎傳</span>：絳侯朝罷趨出。　<span class="book-name">事始</span>：石季龍置戲馬觀，上安詔書，用五色紙，銜於木鳳口而頒行。<br/>　潘岳<span class="book-name">西征賦</span>：想珮聲之遺響。　<span class="book-name">文選注</span>：鳳池，中書省也。<br/>顧璘曰：氣象闊大，音律雄渾，句法典重，用事新清，無所不備。未全美者，以用衣服字面太多耳。<br/>　陸時雍曰：七律，摩詰與少陵爭馳。杜好虛摹，吞吐含情，神行象外。王用實寫，神色冥會，意妙言前。二者誰可軒輊。<br/>胡應麟曰：右丞<span class="book-name">早朝</span>詩，五用宮室字。<span class="book-name">出塞</span>詩，兩用馬字。<span class="book-name">郴州</span>詩，六用地名字。雖其詩神骨泠然，絕出煙火，要不免冗雜。高岑即無此等，而氣韻自遠。兼斯二美，獨見杜陵。然百七十首中，利鈍雜陳，正變互出，後來讀者，亦須知分别也。<br/>　此詩閶闔宮殿，衣冠冕旒，句中字面複見。杜詩有云「閶闔開黃道，衣冠拜紫宸」，却無此病矣。</small><br/>
　　<span id="he_qian-n930-2" about="#mwt580" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#he_qian-n930-2" class="mw-selflink-fragment">和前</a></span><small about="#mwt581" typeof="mw:Transclusion">附岑參詩</small><br/>
　　雞鳴紫陌曙光寒，鶯囀皇州春色<small about="#mwt582" typeof="mw:Transclusion">草堂作夜</small>闌。金闕曉鐘開萬戶，玉階仙仗擁千官。花迎劍佩星初落，柳拂旌旗露未乾<small about="#mwt583" typeof="mw:Transclusion">音干</small>。獨有鳳凰池上客，陽春一曲和<small about="#mwt584" typeof="mw:Transclusion">去聲</small>皆難。<br/><small about="#mwt585" typeof="mw:Transclusion">上六早朝，末二和賈。<br/>　<span class="book-name">詩</span>：女曰雞鳴。　劉孝綽詩：紆餘出紫陌。　盧思道詩：旌門曙光轉。<br/>　梁元帝詩：新鶯隱葉囀。　鮑照詩：表裏望皇州。注：皇州，帝都也。<br/>　梁武帝詩：珠珮婐㛂戲金闕。　孔德紹詩：臨風聽曉鐘。　千門萬戶，見前。<br/>　<span class="book-name">西都賦</span>：玉階彤庭。　<span class="book-name">唐書·儀衛志</span>：每月以四十六人，立內廊閣外，號曰內仗。<br/>　宋玉<span class="book-name">對楚王問</span>：客有歌於郢中者，其始曰<span class="book-name">下里巴人</span>，國中屬而和者數百人。其為<span class="book-name">陽春白雪</span>，國中屬而和者不過數人而巳。是其曲彌高，其和彌寡。注：<span class="book-name">下里巴人</span>，下曲名也。<span class="book-name">陽春白雪</span>，高曲名也。</small><br/>
　　<small about="#mwt586" typeof="mw:Transclusion">楊萬里曰：七言褒頌功德，如賈至諸公唱和大明宮，乃為典重。和其詩者，惟此最佳。<br/>　胡應麟曰：八句皆精工整密，字字天成，比王似勝。然令上官昭容坐昆明殿，窮歲月較之，未易墜其一也。<br/>　周敬曰：皇紫假對。星露二字，實詩眼，通篇心靈脉融語秀，作廊廟古衣冠法物，令人對之，魂肅神斂。不特<span class="book-name">早朝</span>諸什，此為首唱，即舉唐七律，取為壓卷何讓。<br/>　周珽曰：或謂<span class="book-name">早朝</span>詩，用寒、闌、乾、難險韻，似屬吹毛。諸家取唐七言律壓卷者，或推崔司勳<span class="book-name">黃鶴樓</span>，或推沈詹事<span class="book-name">獨不見</span>，或推杜工部「玉樹彫傷」、「昆明池水」、「老去悲秋」、「風急天高」等篇。然音響重薄，氣格高下，俱前有確論。珽謂冠冕莊麗，無如嘉州<span class="book-name">早朝</span>，淡雅幽寂，莫過右丞<span class="book-name">積雨</span>。澹齋翁以二詩得廊廟山林之神髓，欲取以壓卷，真足空古準今。質之諸家，亦必以為然也。</small><br/>
　　<span id="du_shi_xiang_zhu-n934" about="#mwt591" typeof="mw:Transclusion"><a rel="mw:WikiLink" href="https://zh.wikisource.org/wiki/杜詩詳註_(四庫全書本)/卷05#du_shi_xiang_zhu-n934" class="mw-selflink-fragment">杜詩詳註</a></span><br/>
&lt;集部,別集類,漢至五代,杜詩詳註&gt;</p></div><meta typeof="mw:Includes/OnlyInclude/End"/>

</div><div class="licenseContainer licenseBanner dynlayout-exempt" about="#mwt6">
<div><div><div><div>
<p><span class="imageLeft"><span typeof="mw:File"><span><img alt="" resource="./File:PD-icon.svg" src="images/c29_PD_icon.svg_48px_PD_icon.svg.png" decoding="async" data-file-type="drawing" class="mw-file-element" style="width:48; height:48; " data-title="PD-icon.svg-48px-PD-icon.svg.png"/></span></span></span></p>
</div><div>
<div>
<p>本作品在全世界都属于<b><a rel="mw:WikiLink/Interwiki" href="https://zh.wikipedia.org/wiki/公有领域" title="w:公有领域" class="extiw">公有领域</a></b>，因为作者逝世已经超过100年，并且于1929年1月1日之前出版。</p>
</div>
</div><div>
<p><span class="noimageRight"/></p>
</div></div></div></div>
<div class="licensetpl">
<p><span class="licensetpl_short">Public domain</span><span class="licensetpl_long">Public domain</span><span class="licensetpl_link_req">false</span><span class="licensetpl_attr_req">false</span></p>
</div>
</div></section></body></html>
